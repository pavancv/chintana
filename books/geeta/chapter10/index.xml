<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>विभूतियोग on चिन्तन</title>
    <link>https://pavancv.github.io/chintana/books/geeta/chapter10/</link>
    <description>Recent content in विभूतियोग on चिन्तन</description>
    <generator>Hugo -- gohugo.io</generator>
    <language>en-us</language>
    <lastBuildDate>Sun, 03 Sep 2023 22:01:58 +0530</lastBuildDate>
    <atom:link href="https://pavancv.github.io/chintana/books/geeta/chapter10/index.xml" rel="self" type="application/rss+xml" />
    <item>
      <title>श्लोक १०.४२ - विभूतियोग</title>
      <link>https://pavancv.github.io/chintana/books/geeta/chapter10/shloka42/</link>
      <pubDate>Sun, 03 Sep 2023 22:01:58 +0530</pubDate>
      <guid>https://pavancv.github.io/chintana/books/geeta/chapter10/shloka42/</guid>
      <description>श्लोक १०.४२ अथवा बहुनैतेन किं ज्ञातेन तवार्जुन ।&#xA;विष्टभ्याहमिदं कृत्स्नमेकांशेन स्थितो जगत् ॥१०.४२॥ श्रीमन्मध्वाचार्यभगवत्पादाचर्य विरचित गीताभाष्य किमिति वक्ष्यमाणप्राधान्यज्ञापनार्थं? न तूक्तनिष्फलत्वज्ञानाय। तथा सति नोच्येत। अज्ञात्वैनं सविशेषयुक्तं देवं वरं को विमुच्येत बन्धात् इत्यृग्वेदखिलेषु। त्वं तु बहुफलप्राप्तियोग्य इति तवेति विशेषणम्। अन्यस्तुत्यर्थत्वेन प्रसिद्धश्चैवात्र किंशब्दः।रागद्वेषौ यदि स्यातां तपसा किं प्रयोजनम्। तावुभौ यदि न स्यातां तपसा किं प्रयोजनम् इत्यादौ। प्राधान्यं च सिद्धमेकत्र दर्शनात्सर्वत्र भगवद्दर्शनस्य।यो मां पश्यति सर्वत्र [6।30] इत्यादौ। ॥१०.४२॥&#xA;श्रीराघवेन्द्रतीर्थविरचित गीताविवृतिः लक्षणमुखेनोक्त- तत्तद्वस्तुनिष्ठ- विभूतिविस्तरादप्यधि- कविभूतिविस्तरमाह ॥ अथवेति । अथवेति पक्षांतरे । एतेन बहुना विभूत्यादियुक्त- रविप्रभृतितत्तद्वस्तुनिष्ठपरिच्छिन्न- विभूतिरूपाणां विस्तरेण ज्ञातेन तव किम्‌। न किमपि फलम्‌। वक्ष्यमाणव्याप्त- ज्ञानफलादल्पफलत्वादा क्षेपः । नतु वैफल्यादिति भावः । तर्हि किं ज्ञातव्यमित्यत आह ॥ विष्टभ्येति । इदं प्रमाणावगतं कृत्स्नं जगदेकांशेन अनंतांशमध्ये एकांशेनैव विष्टभ्य व्याप्य स्थितः सर्वांशेन व्याप्तुं जगत्सहस्रमपि नालम्‌ । अतः तादृशापर्यवसितव्याप्तिमानहम्‌ । अतस्तज्ज्ञानमावश्यकमिति भावः । न चैतज्ज्ञानादेव मोक्षसिद्धौ प्रागुक्तपरिच्छिन्न- विभूतिरूपाणां ज्ञानं व्यर्थमिति तदुक्तिर्व्यर्थेति शंक्यम्‌ । अज्ञात्वैनं सर्वविशेषयुक्तं देवं परं को विमुच्येत बंधादिति श्रुत्या प्रागुक्तज्ञानस्यावश्यकत्वात्‌।</description>
    </item>
    <item>
      <title>श्लोक १०.४१ - विभूतियोग</title>
      <link>https://pavancv.github.io/chintana/books/geeta/chapter10/shloka41/</link>
      <pubDate>Sun, 03 Sep 2023 22:01:57 +0530</pubDate>
      <guid>https://pavancv.github.io/chintana/books/geeta/chapter10/shloka41/</guid>
      <description>श्लोक १०.४१ यद्यद्विभूतिमत्सत्त्वं श्रीमदूर्जितमेव वा ।&#xA;तत्तदेवावगच्छ त्वं मम तेजोंऽशसंभवम् ॥१०.४१॥ श्रीमन्मध्वाचार्यभगवत्पादाचर्य विरचित गीताभाष्य यद्यद्विभूतमदिति विस्तरः। विष्ण्वादीनि ततस्वरूपाण्येव। अन्यानि तु तेजोयुक्तानि। तथा च पैङ्गिखिलेषु &amp;ndash; विशेषका रुद्रवैन्येन्द्रदेवा राजन्याद्या अंशयुतान्यजीवाः। कृष्णव्यासौ रामकृष्णौ च रामकपिलयज्ञप्रमुखः स्वयं सः इति। स एवैको भार्गवदाशरथिकृष्णाद्यास्त्वंशयुतान्यजीवाः इति गौतमखिलेषु।ऋषयो मनवो देवा मनुपुत्रा महौजसः। कलाः सर्वे हरेरेव सप्रजापतयः स्मृताः। एते स्वांशकलाः (चांशकलाः) पुंसः कृष्णस्तु भगवान्स्वयम् इति भागवते [1।3।2728] ऋष्यादीनंशयुतत्वेनोक्त्वा वराहादीन्स्वरूपत्वेनाह। तुशब्द एवार्थे। अन्यस्तु विशेषो न कुत्राप्यवगतः। अंशत्वं तत्राप्यवगतम्उद्बबर्हात्मनः केशौ इति। मृडयन्तीति च बहुवचनं चायुक्तम्। न ह्यन्तराऽन्यदुक्त्वा पूर्वमपरामृश्य तत्क्रियोच्यमाना दृष्टा कुत्रचित्। ॥१०.</description>
    </item>
    <item>
      <title>श्लोक १०.४० - विभूतियोग</title>
      <link>https://pavancv.github.io/chintana/books/geeta/chapter10/shloka40/</link>
      <pubDate>Sun, 03 Sep 2023 18:07:52 +0530</pubDate>
      <guid>https://pavancv.github.io/chintana/books/geeta/chapter10/shloka40/</guid>
      <description>श्लोक १०.४० नान्तोऽस्ति मम दिव्यानां विभूतीनां परंतप ।&#xA;एष तूद्देशतः प्रोक्तो विभूतेर्विस्तरो मया ॥१०.४०॥ श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।&#xA;श्रीराघवेन्द्रतीर्थविरचित गीताविवृतिः संक्षेपकरणे कारणं दर्शयन्नुपसंहरति ॥ नांत इति । अंतः पर्यवसितिः । अत्र एष इति पदमावर्तते । एष अहमात्मा गुडाकेशेति&#xA;आदित्यानामहं विष्णुः इत्यादिना विभूतिरूपसंक्षेप उद्देशतः शृंगग्राहिकया इदमिति विशिष्य निर्देशेन मया प्रोक्तः । एष तु वक्ष्यमाणतया हृदिस्थस्तु विभूतेर्विस्तरो मया प्रोक्तः प्रोच्यते । वर्तमाने निष्ठाप्रत्ययः । पुरा प्रोक्त इति वाऽर्थः ॥१०.४०॥</description>
    </item>
    <item>
      <title>श्लोक १०.३९ - विभूतियोग</title>
      <link>https://pavancv.github.io/chintana/books/geeta/chapter10/shloka39/</link>
      <pubDate>Sun, 03 Sep 2023 18:07:50 +0530</pubDate>
      <guid>https://pavancv.github.io/chintana/books/geeta/chapter10/shloka39/</guid>
      <description>श्लोक १०.३९ यच्चापि सर्वभूतानां बीजं तदहमर्जुन ।&#xA;न तदस्ति विना यत्स्यान्मया भूतं चराचरम् ॥१०.३९॥ श्रीमन्मध्वाचार्यभगवत्पादाचर्य विरचित गीताभाष्य मया विना यद्भूतं स्यात् तन्नास्ति। विश्वरूप अनन्तगते अनन्तभाग अनन्तग अनन्त अनादे इत्यादि मोक्षधर्मे [म.भा.शां.अ.338]। ॥१०.३९॥&#xA;श्रीराघवेन्द्रतीर्थविरचित गीताविवृतिः बीजं कारणं तदप्यहमेव श्रैष्ठ्यदत्वेन । भगवतः सर्वगतत्वं कुतो मानादित्यत आह ॥ न तदिति । मया विना यदूतं स्यात्तच्चराचरं नास्ति यतोऽतोहं सर्वत्र स्थित इत्यर्थः ।&#xA;यद्वा रविप्रभृतिषु श्रैष्ठ्यदत्वेन तव सन्निधावुक्ते ज्यातिरादिषु नेति प्राप्तं अतः सर्वत्राहमस्मीति व्यतिरेकमुखेनाह ` ॥ न तदिति ॥ ३९॥</description>
    </item>
    <item>
      <title>श्लोक १०.३८ - विभूतियोग</title>
      <link>https://pavancv.github.io/chintana/books/geeta/chapter10/shloka38/</link>
      <pubDate>Sun, 03 Sep 2023 18:07:48 +0530</pubDate>
      <guid>https://pavancv.github.io/chintana/books/geeta/chapter10/shloka38/</guid>
      <description>श्लोक १०.३८ दण्डो दमयतामस्मि नीतिरस्मि जिगीषताम् ।&#xA;मौनं चैवास्मि गुह्यानां ज्ञानं ज्ञानवतामहम् ॥१०.३८॥ श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।&#xA;श्रीराघवेन्द्रतीर्थविरचित गीताविवृतिः दमयतां दंडं कुर्वतां दंडनहेतुना दंडनामा दंडनरूपधर्मदाताऽस्मीत्यर्थः । जिगीषतां नीतिरस्मि नीतिरूपसारप्रदोऽस्मि । गुह्यानां गोपनीयानां मुनीनामीड्यत्वसंबंधेन मुनीनामिदं मौनम्‌ । शब्दस्वभावान्नपुंसकता । मुनिसंबंधितया मौननामा मौनस्थः । ज्ञानवतां ज्ञानाख्यसारदोऽहमित्यर्थः । स्वयं च ज्ञानरूपत्वेन ज्ञाननामा । अत्र शश्यादिषु विजातीयश्रैष्ठ्यदं विभूतिरूपमुक्तम्‌ । नक्षत्रादीनां विजातीयत्वात्‌ । सत्त्वं सत्त्ववतां इत्यादौ धर्मिषु सत्त्वादिसारधर्मदं विभूतिरूपमुक्तं ज्ञेयम्‌ । तथैव दर्शितमस्माभिस्तत्र तत्रैव । रुद्राणां शंकर इत्यादौ सजातीयश्रैठ्यदं विभूतिरूपमुक्तम्‌ । वासवोशनोधनं जययज्ञवज्रसामवेदानां सजातीयैकदेशाधिक्यदं विभूतिरूपमुक्तम्‌। तेषां सजातीयसर्वश्रैष्ठ्याभावात्‌ । देवेषु कवित्वादिगुणेषु च ब्रह्मणः । पार्थेषु भीमस्य, यज्ञेषु ज्ञानयज्ञस्य, आयुधेषु चक्रस्य, वेदेषु ऋग्वेदस्याधिकयात्‌।। ३८॥</description>
    </item>
    <item>
      <title>श्लोक १०.३७ - विभूतियोग</title>
      <link>https://pavancv.github.io/chintana/books/geeta/chapter10/shloka37/</link>
      <pubDate>Sun, 03 Sep 2023 18:07:46 +0530</pubDate>
      <guid>https://pavancv.github.io/chintana/books/geeta/chapter10/shloka37/</guid>
      <description>श्लोक १०.३७ वृष्णीनां वासुदेवोऽस्मि पाण्डवानां धनंजयः ।&#xA;मुनीनामप्यहं व्यासः कवीनामुशना कविः ॥१०.३७॥ श्रीमन्मध्वाचार्यभगवत्पादाचर्य विरचित गीताभाष्य आच्छादयति सर्वं वासयति वसति चेति सर्वत्र वासुदेवः। देवशब्दार्थ उक्तः पुरस्तात् &amp;ndash; छन्दयामि जगद्विश्वं भूत्वा सूर्य इवांशुभिः। सर्वभूताधिवासश्च वासुदेवस्ततोऽस्म्यहम् इति मोक्षधर्मे। विशिष्टः सर्वस्मादा समन्तात्स एवेति व्यासः। तथा चाग्निवेश्यशाखायाम् सव्यासो वीति तमप् वै विः सोऽधस्तात्स उत्तरतः स पश्चात्स पूर्वस्मात्स दक्षिणतः स उत्तरत इति इति यच्च किञ्चिज्जगत्सर्वं दृश्यते श्रूयतेऽपि वा। अन्तर्बहिश्च तत्सर्वं व्याप्य नारायणः स्थितः इति च। ॥१०.३७॥</description>
    </item>
    <item>
      <title>श्लोक १०.३६ - विभूतियोग</title>
      <link>https://pavancv.github.io/chintana/books/geeta/chapter10/shloka36/</link>
      <pubDate>Sun, 03 Sep 2023 18:07:43 +0530</pubDate>
      <guid>https://pavancv.github.io/chintana/books/geeta/chapter10/shloka36/</guid>
      <description>श्लोक १०.३६ द्यूतं छलयतामस्मि तेजस्तेजस्विनामहम् ।&#xA;जयोऽस्मि व्यवसायोऽस्मि सत्त्वं सत्त्ववतामहम् ॥१०.३६॥ श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।॥१०.३६॥&#xA;श्रीराघवेन्द्रतीर्थविरचित गीताविवृतिः छलयतां कापट्यमाचरतां क्रीडापरत्वहेतुना द्यूतनामा द्यूतस्थः । प्रकाशकत्वात्तेजोनामा तेजःस्थः । जयिनां जयरूपसारप्रदत्वहेतुना जयोऽस्मि। व्यवसायो निश्चयः व्यवसायिनां व्यवसायरूपसारधर्मदाताऽस्मीत्यर्थो ज्ञेयः । सत्त्ववतां सत्त्वरूपसारधर्मप्रदोऽस्मीत्यर्थः ॥१०.३६॥&#xA;पद विचार </description>
    </item>
    <item>
      <title>श्लोक १०.३५ - विभूतियोग</title>
      <link>https://pavancv.github.io/chintana/books/geeta/chapter10/shloka35/</link>
      <pubDate>Sun, 03 Sep 2023 18:07:41 +0530</pubDate>
      <guid>https://pavancv.github.io/chintana/books/geeta/chapter10/shloka35/</guid>
      <description>श्लोक १०.३५ बृहत्साम तथा साम्नां गायत्री छन्दसामहम् ।&#xA;मासानां मार्गशीर्षोऽहमृतूनां कुसुमाकरः ॥१०.३५॥ श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।&#xA;श्रीराघवेन्द्रतीर्थविरचित गीताविवृतिः बृहत्सारत्वाद्बृहत्सः अमेयत्वादमः ब्रृहत्सश्चासावमश्चेति बृहत्सामनामा । रथंतरवैरूपवैराजशाक्कारादिसाम्नां मध्ये तदाधिक्यहेतुतया बृहत्सामस्थः । स्वगायकांस्रातीति व्युत्पत्त्या गायत्रीनामा । त्रिष्टुब्जगत्यादिछंदोभ्य आधिक्यहेतुतया गायत्रीच्छन्दस्थः। मार्गाणां शीर्षस्थानत्वान्मार्गशीर्षनामा मासेभ्य आधिक्यहेतुततया मार्गशीर्षमासस्थः । कुत्सितां सुष्ठुभूतां च मां ज्ञानं करोतीति कुसुमाकरनामा अन्यऋतुभ्य आधिक्यहेतुना वसंतऋतुस्थः ।। ३५॥&#xA;पद विचार </description>
    </item>
    <item>
      <title>श्लोक १०.३४ - विभूतियोग</title>
      <link>https://pavancv.github.io/chintana/books/geeta/chapter10/shloka34/</link>
      <pubDate>Sun, 03 Sep 2023 18:07:39 +0530</pubDate>
      <guid>https://pavancv.github.io/chintana/books/geeta/chapter10/shloka34/</guid>
      <description>श्लोक १०.३४ मृत्युः सर्वहरश्चाहमुद्भवश्च भविष्यताम् ।&#xA;कीर्तिः श्रीर्वाक्च नारीणां स्मृतिर्मेधा धृतिः क्षमा ॥१०.३४॥ श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।&#xA;श्रीराघवेन्द्रतीर्थविरचित गीताविवृतिः सर्वहरो मारकत्वहेतुना मृत्युस्थः । भविष्यतामुत्पत्स्यमानानामुद्भावयतीति व्युत्पत्त्योद्भवनामा उद्भवस्थः । कीर्त्यत्वाश्रयत्ववक्तृत्वहेतुभिः कीर्तिश्रीवाङ्नामा सन्‌ कीर्तौ श्रियां वाचि च स्थितः । स्मरणीयत्वात्स्मृतिनामा स्मृतिस्थः । मेधाधृतिक्षमारूपत्वात्तत्तत्नामा मेघाधृतिक्षमास्थः ॥१०.३४॥&#xA;पद विचार </description>
    </item>
    <item>
      <title>श्लोक १०.३३ - विभूतियोग</title>
      <link>https://pavancv.github.io/chintana/books/geeta/chapter10/shloka33/</link>
      <pubDate>Sun, 03 Sep 2023 18:07:37 +0530</pubDate>
      <guid>https://pavancv.github.io/chintana/books/geeta/chapter10/shloka33/</guid>
      <description>श्लोक १०.३३ अक्षराणामकारोऽस्मि द्वन्द्वः सामासिकस्य च ।&#xA;अहमेवाक्षयः कालो धाताऽहं विश्वतोमुखः ॥१०.३३॥ श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।&#xA;श्रीराघवेन्द्रतीर्थविरचित गीताविवृतिः अ इत्याक्रियमाणत्वादकारनामा अकारस्थः । सामासिकस्य समाससमूहस्य । बहिरंतर्द्विरूपत्वेन द्वंद्रनामा द्वंद्रसमासस्थः । क्षयहीनत्वादक्षयनामा संहर्तृत्वात्कालनामा सन्‌ । अक्षयकालस्थः । उत्तरावधिशून्यः त्रिकालगतः। कलच्छेदन इति धातोः । धाता धारणपोषणकर्ता डुधाञ्‌ धारणपोषणयोः । सर्वदिङ्मुखत्वहेतुना विश्वतोमुखनामा चतुर्मुखस्थ इत्येके । सर्वत्र स्थितमुखोपलक्षितसर्वावयववानित्यर्थ इत्यन्ये ॥। ३३ ॥&#xA;पद विचार </description>
    </item>
    <item>
      <title>श्लोक १०.३२ - विभूतियोग</title>
      <link>https://pavancv.github.io/chintana/books/geeta/chapter10/shloka32/</link>
      <pubDate>Sun, 03 Sep 2023 18:07:36 +0530</pubDate>
      <guid>https://pavancv.github.io/chintana/books/geeta/chapter10/shloka32/</guid>
      <description>श्लोक १०.३२ सर्गाणामादिरन्तश्च मध्यं चैवाहमर्जुन ।&#xA;अध्यात्मविद्या विद्यानां वादः प्रवदतामहम् ॥१०.३२॥ श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।&#xA;श्रीराघवेन्द्रतीर्थविरचित गीताविवृतिः सुज्यंत इति सर्गाः भूतानि तेषां सृष्टिस्थितिलयहेतुरहमेवेत्यर्थः । आत्मनो जीवानधिकृत्य पतित्वेन वर्तते ज्ञप्तिस्वरूपश्चेत्यध्यात्मविद्यानामा ब्रह्मविद्यास्थः । प्रवदतां जल्पवितंडादिकथां कुर्वतां वाच्यत्वहेतुना वादनामा वादकथास्थः ॥१०.३२॥&#xA;पद विचार </description>
    </item>
    <item>
      <title>श्लोक १०.३१ - विभूतियोग</title>
      <link>https://pavancv.github.io/chintana/books/geeta/chapter10/shloka31/</link>
      <pubDate>Sun, 03 Sep 2023 18:07:34 +0530</pubDate>
      <guid>https://pavancv.github.io/chintana/books/geeta/chapter10/shloka31/</guid>
      <description>श्लोक १०.३१ पवनः पवतामस्मि रामः शस्त्रभृतामहम् ।&#xA;झषाणां मकरश्चास्मि स्रोतसामस्मि जाह्नवी ॥१०.३१॥ श्रीमन्मध्वाचार्यभगवत्पादाचर्य विरचित गीताभाष्य आनन्दरूपत्वात्पूर्णत्वाल्लोकरमणत्वाच्च रामः। आनन्दरूपो निष्परिमाण एष लोकश्चैतस्माद्रमते तेन रामः इति शाण्डिल्यशाखायाम्। रश्च अमश्चेति व्युत्पत्तिः। ॥१०.३१॥&#xA;श्रीराघवेन्द्रतीर्थविरचित गीताविवृतिः पवतां शोधकानां वेगवतां वा । पांतीति पाः पा रक्षणे क्विप्‌। पाभिः पालकैः वननीयत्वाद्भजनीयत्वात्पवनः पवनस्थः लोकं रमयतीति रामः लोकोऽस्माद्रमत इति वा रामः । रमेर्घञ् । झषाणां मौनानाम्‌। माङ्मान इत्यतो माशब्देन ज्ञानं तस्याल्पताज्ञापनाय ह्रस्वतया निर्देशः । ऊनार्थे चोनमिष्यत इत्युक्तेः । लोकस्य मं अल्पज्ञानं करोतीति मकरनामा । मकराख्यजंतुगतः ।असारतया संसारं जहतस्त्यजतोऽवति रक्षतीति जाह्नवी नामा गंगास्थः ॥। ३१॥</description>
    </item>
    <item>
      <title>श्लोक १०.३० - विभूतियोग</title>
      <link>https://pavancv.github.io/chintana/books/geeta/chapter10/shloka30/</link>
      <pubDate>Sun, 03 Sep 2023 18:07:32 +0530</pubDate>
      <guid>https://pavancv.github.io/chintana/books/geeta/chapter10/shloka30/</guid>
      <description>श्लोक १०.३० प्रह्लादश्चास्मि दैत्यानां कालः कलयतामहम् ।&#xA;मृगाणां च मृगेन्द्रोऽहं वैनतेयश्च पक्षिणाम् ॥१०.३०॥ श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।&#xA;श्रीराघवेन्द्रतीर्थविरचित गीताविवृतिः प्रकृष्टः ह्लादः सुखं यस्येति प्रह्णादनामा तन्नामकदैत्यस्थः । केलयतामाकलयतां बंधनादिकुर्वतां वा कालः । कल ज्ञान इति धातोः सर्वमाकल्यतीति कालनामा कालस्थः । स्वात्मानं मृगयंत्यन्वेषयंतीति मृगाः भक्तास्तदधिपतित्वान्मुगेद्रनामा मृगेद्रस्थः । विशेषेण नताः विनतास्तेषां आशवतया तत्संबंधौ वैनतेयः। वैनतेयो नतास्पद इति निर्वचनात्‌ संबंधे ढक्‌ ॥१०.३०॥&#xA;पद विचार </description>
    </item>
    <item>
      <title>श्लोक १०.२९ - विभूतियोग</title>
      <link>https://pavancv.github.io/chintana/books/geeta/chapter10/shloka29/</link>
      <pubDate>Sun, 03 Sep 2023 18:07:29 +0530</pubDate>
      <guid>https://pavancv.github.io/chintana/books/geeta/chapter10/shloka29/</guid>
      <description>श्लोक १०.२९ अनन्तश्चास्मि नागानां वरुणो यादसामहम् ।&#xA;पितृ़णामर्यमा चास्मि यमः संयमतामहम् ॥१०.२९॥ श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।&#xA;श्रीराघवेन्द्रतीर्थविरचित गीताविवृतिः नागानामनेकशिरसां देशकालगुणानंत्यहेतुनाऽनंतनामा शेषगतः । यादसां जलचराणां उत्कृष्टानंददत्वाद्वरुणनामा वरुणस्थः । णश्च निर्वृतिवाचक इत्युक्तेः । वरशब्दस्य उकारोंऽतादेशः । वृणोतीति वा वरुणः वृञ् उणप्रत्ययः । ऋ गताविति धातोर्यप्रत्यये अर्यं ज्ञेयं तन्माति जानातीत्यर्यमनामा तन्नामकपितृस्थः । संयमतां नियमनं कुर्वतां यमः नियमनहेतुना यमनामा यमाख्यसारधर्मप्रदः (इत्यर्थः) ॥१०.२९॥&#xA;पद विचार </description>
    </item>
    <item>
      <title>श्लोक १०.२८ - विभूतियोग</title>
      <link>https://pavancv.github.io/chintana/books/geeta/chapter10/shloka28/</link>
      <pubDate>Sun, 03 Sep 2023 18:07:27 +0530</pubDate>
      <guid>https://pavancv.github.io/chintana/books/geeta/chapter10/shloka28/</guid>
      <description>श्लोक १०.२८ आयुधानामहं वज्रं धेनूनामस्मि कामधुक् ।&#xA;प्रजनश्चास्मि कन्दर्पः सर्पाणामस्मि वासुकिः ॥१०.२८॥ श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः&#xA;श्रीराघवेन्द्रतीर्थविरचित गीताविवृतिः सर्वदोषवर्जितत्वादरिभिर्वर्जनाद्वा वज्रनामा इन्द्रायुधस्थः । कामितार्थदोग्धृत्वात्कामधुङ्नामा कामधेनुस्थः । कं सुखं तस्य दराः प्रभेदाः तान्पिबत्यनुभवतीति कंदर्पनामा । प्रकृष्टजननकारणमन्मथस्थः । सर्पाणामेकशिरसाम्‌ । वासस्य कं वासकं अतिशयार्थ उकारः वासुकः तद्दातृत्वेन तद्वान्वासुकिः मत्वर्थक इकारप्रत्ययः । वासुकिर्वाससुखद इति निरुक्तेः ।। २८ ॥&#xA;पद विचार </description>
    </item>
    <item>
      <title>श्लोक १०.२७ - विभूतियोग</title>
      <link>https://pavancv.github.io/chintana/books/geeta/chapter10/shloka27/</link>
      <pubDate>Sun, 03 Sep 2023 18:07:24 +0530</pubDate>
      <guid>https://pavancv.github.io/chintana/books/geeta/chapter10/shloka27/</guid>
      <description>श्लोक १०.२७ उच्चैःश्रवसमश्वानां विद्धि माममृतोद्भवम् ।&#xA;ऐरावतं गजेन्द्राणां नराणां च नराधिपम् ॥१०.२७॥ श्रीमन्मध्वाचार्यभगवत्पादाचर्य विरचित गीताभाष्य Refer ॥१०.२६॥&#xA;श्रीराघवेन्द्रतीर्थविरचित गीताविवृतिः अत्युत्कृष्टकीर्तिमत्त्वहेतुना उच्चैः श्रवोनामानममृतोद्गवं क्षीरसमुद्रजातोच्चैःश्ववःस्थं विद्धि । तदैरं मदीयं सर इति मुक्तिस्थसरसो लक्ष्म्यात्मकत्वोक्तेः ऐरं श्रीः तामवतीति ऐरावतनामानं इंन्द्रवाहनस्थं विद्वि । नरेश्वरत्वहेतुना नराधिपनामानं चक्रवर्त्यादिस्थं विद्धि ॥१०.२७॥&#xA;पद विचार </description>
    </item>
    <item>
      <title>श्लोक १०.२६ - विभूतियोग</title>
      <link>https://pavancv.github.io/chintana/books/geeta/chapter10/shloka26/</link>
      <pubDate>Sun, 03 Sep 2023 18:07:21 +0530</pubDate>
      <guid>https://pavancv.github.io/chintana/books/geeta/chapter10/shloka26/</guid>
      <description>श्लोक १०.२६ अश्वत्थः सर्ववृक्षाणां देवर्षीणां च नारदः ।&#xA;गन्धर्वाणां चित्ररथः सिद्धानां कपिलो मुनिः ॥१०.२६॥ श्रीमन्मध्वाचार्यभगवत्पादाचर्य विरचित गीताभाष्य सुखरूपः पाल्यते लीयते च जगदनेनेति कपिलः। प्रीतिः सुखं कमानन्दः इत्यभिधानात् प्राणो ब्रह्म कं ब्रह्म खं ब्रह्म [छां.उ.4।10।5] इति च। ऋषिं प्रसूतं कपिलं यस्तमग्रे ज्ञानैर्बिभर्ति (ज्ञा) जायमानं च पश्येत् [श्वे.उ.5।2] सुखादनन्तात्पालनाल्लीयनाच्च यं वै देवं कपिलमुदाहरन्ति इति (सामवेदे) बाभ्रव्यशाखायाम्। ॥१०.२६,२७॥&#xA;श्रीराघवेन्द्रतीर्थविरचित गीताविवृतिः अश्ववत्तिष्ठति इत्यश्वत्थनामाऽश्वत्थगतः नराणामपेक्षितं नारम्‌ । तद्ददातीति नारदनामा नारदस्थः विचित्राधिदेवादिरथवत्त्वाद्चित्ररथनामा तन्नामकगंधर्वस्थितः । सुखरूपत्वात्कः । पाल्यते जगदनेनेति पिः । पा रक्षण इत्यतः किः । आतो लोप इटि चेत्याकारलोपः । लीयते जगदनेनेति लः ली श्लेषण इत्यतो डः । ला आदान इत्यतो वा कः । कश्चासौ पिश्चासौ लश्चेति कपिलः सुखं पिबत्यनुभवति लीलयेति वा कपिलः ॥१०.</description>
    </item>
    <item>
      <title>श्लोक १०.२५ - विभूतियोग</title>
      <link>https://pavancv.github.io/chintana/books/geeta/chapter10/shloka25/</link>
      <pubDate>Sun, 03 Sep 2023 18:07:20 +0530</pubDate>
      <guid>https://pavancv.github.io/chintana/books/geeta/chapter10/shloka25/</guid>
      <description>श्लोक १०.२५ महर्षीणां भृगुरहं गिरामस्म्येकमक्षरम् ।&#xA;यज्ञानां जपयज्ञोऽस्मि स्थावराणां हिमालयः ॥१०.२५॥ श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।&#xA;श्रीराघवेन्द्रतीर्थविरचित गीताविवृतिः विरोधिनां भर्जनाद्दहनाद्भृगुनामा भृगुस्थः । मुख्यत्वादेकम्‌ । चतुर्विधनाशहीनत्वादक्षरनामा प्रणवस्थः । जान्जातान्पातीति जपः याज्यत्वाद्यज्ञः । जपश्चासौ यज्ञश्चेति व्युत्पत्त्या जपयज्ञनामा जपरूपयज्ञस्थः स्थावराणां गतिहीनानां हिमालय इति । ह्रीश्च मा च तयोरालय आश्रयः। ह्रीमालयः स॒ एव हिमालयः । ह्रीश्री शब्दितलक्ष्मीरूपद्वयस्य आश्चयत्वाद्धिमवत्पर्वतस्थः ॥१०.२५॥&#xA;पद विचार </description>
    </item>
    <item>
      <title>श्लोक १०.२४ - विभूतियोग</title>
      <link>https://pavancv.github.io/chintana/books/geeta/chapter10/shloka24/</link>
      <pubDate>Sun, 03 Sep 2023 18:07:18 +0530</pubDate>
      <guid>https://pavancv.github.io/chintana/books/geeta/chapter10/shloka24/</guid>
      <description>श्लोक १०.२४ पुरोधसां च मुख्यं मां विद्धि पार्थ बृहस्पतिम् ।&#xA;सेनानीनामहं स्कन्दः सरसामस्मि सागरः ॥१०.२४॥ श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।&#xA;श्रीराघवेन्द्रतीर्थविरचित गीताविवृतिः पुरोधसां पुरोहितानां बृहतां पतित्वाद्बृहस्पतिनामानम्‌ । सेनानीनां सेनानेतृणां स्कंदनात्स्वस्माज्जगतो निष्कासनात्स्कंदनामा । स्कंदिर्गतिविशोषणयोरिति धातोरच्‌ । सरसां सरोवराणां सागरः । गिरतीति गरः गृ निगरणे पचाद्यच्‌ । सारस्य गरः सागरः रशब्दलोपो निरुक्तत्वात्‌ । सारभोक्तृत्वात्सागरनामा समुद्रस्थः ॥१०.२४॥&#xA;पद विचार </description>
    </item>
    <item>
      <title>श्लोक १०.२३ - विभूतियोग</title>
      <link>https://pavancv.github.io/chintana/books/geeta/chapter10/shloka23/</link>
      <pubDate>Sun, 03 Sep 2023 18:07:16 +0530</pubDate>
      <guid>https://pavancv.github.io/chintana/books/geeta/chapter10/shloka23/</guid>
      <description>श्लोक १०.२३ रुद्राणां शङ्करश्चास्मि वित्तेशो यक्षरक्षसाम् ।&#xA;वसूनां पावकश्चास्मि मेरुः शिखरिणामहम् ॥१०.२३॥ श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।&#xA;श्रीराघवेन्द्रतीर्थविरचित गीताविवृतिः सुखकारणत्वाच्छंकरनामा । वित्तस्वामित्वाद्वित्तेशनामा कुबेरस्थः । पावकः पावयति शोधयतीति व्युत्पत्त्या पावकनामा पव शुद्धावित्यतोंऽतर्णीतण्यर्थात्‌ ण्वुल्‌ । शुद्धिकर्तेत्यर्थः । मेरुरित्यत्र मा ईरुरिति विभागः । ईरयति प्रेरयतीति ईरः प्रेरकः । माशब्दो निषेधार्थः ईरः प्रेरकोऽस्यान्यो मा नास्तीति मेरः मेर एव मेरुः । ईर प्रेरण इत्यतः ताच्छील्यार्थे उप्रत्ययः । शिखरिणां पर्वतानाम्‌ ॥१०.२३॥&#xA;पद विचार </description>
    </item>
    <item>
      <title>श्लोक १०.२२ - विभूतियोग</title>
      <link>https://pavancv.github.io/chintana/books/geeta/chapter10/shloka22/</link>
      <pubDate>Sun, 03 Sep 2023 18:07:12 +0530</pubDate>
      <guid>https://pavancv.github.io/chintana/books/geeta/chapter10/shloka22/</guid>
      <description>श्लोक १०.२२ वेदानां सामवेदोऽस्मि देवानामस्मि वासवः ।&#xA;इन्द्रियाणां मनश्चास्मि भूतानामस्मि चेतना ॥१०.२२॥ श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।&#xA;श्रीराघवेन्द्रतीर्थविरचित गीताविवृतिः साम्यहेतुना सामवेदनहेतुना वेदे स्थितः सामवेदनामा । वसंत्यत्रेति वासः सर्वदेशः तत्र वर्तत इति वासवः । वसतेरधिकरणे घञ्‌ तस्मिन्नुपपदे वृतुधर्तोर्डः । अवबोधरूपत्वान्मनः मनुतेरसुन्‌ । चेतोनेतृत्वाच्चेतना । स्रीरूपेण चेतनायां स्थितत्वात्स्त्रीलिंगम्‌ ।&#xA;यद्वा भूतानां चेतनारूपसारधर्मद इत्यर्थः । चेतना नाम चेतसो व्याप्तिः । सा च बहुस्मरणशक्तिश्च चेतनेत्यभिधीयत इत्युक्तदिशा ज्ञेया ॥१०.२२॥&#xA;पद विचार </description>
    </item>
    <item>
      <title>श्लोक १०.२१ - विभूतियोग</title>
      <link>https://pavancv.github.io/chintana/books/geeta/chapter10/shloka21/</link>
      <pubDate>Sun, 03 Sep 2023 18:07:11 +0530</pubDate>
      <guid>https://pavancv.github.io/chintana/books/geeta/chapter10/shloka21/</guid>
      <description>श्लोक १०.२१ आदित्यानामहं विष्णुर्ज्योतिषां रविरंशुमान् ।&#xA;मरीचिर्मरुतामस्मि नक्षत्राणामहं शशी ॥१०.२१॥ श्रीमन्मध्वाचार्यभगवत्पादाचर्य विरचित गीताभाष्य विष्णुः सर्वव्यापित्वप्रवेशित्वादेः। विष्लृ व्याप्तौ? विश् प्रवेशने इति पठन्ति।गतिश्च सर्वभूतानां प्रजानां चापि (प्रजनश्चास्मि) भारत व्याप्तौ मे रोदसी पार्थ कान्तिश्चाभ्यधिका मम। आधिभूतनिविष्टश्च तदिच्छुश्चा &amp;ndash; (तद्विश्वं चा)स्मि भारत। क्रमणाच्चाप्यहं पार्थ विष्णुरित्यभिसंज्ञितः [म.भा.12।341।42?43] इति मोक्षधर्मे। ॥१०.२१॥&#xA;श्रीराघवेन्द्रतीर्थविरचित गीताविवृतिः द्विविधं हि भगवतो विभूतिरूपं प्रत्यक्षं तिरोहितं च । तत्र प्रत्यक्षं विष्णुकपिलव्यासवासुदेवरामादिरूपम्‌ । तिरोहितं तु पदार्थेष्वन्यत उत्कर्षप्रदत्वेन सन्निहितम्‌ । द्विविधविभूतिरूपाणि संकलय्याह ॥ आदित्यानामिति । द्वादशादित्यानां मध्ये अहं विष्णुरस्मि । सर्व(त्र)व्याप्तत्वात्सर्वेषु प्रविष्टत्वाद्वा विष्णुनामास्मि । विष्लृ व्याप्तावित्यतः क्नु प्रत्ययः । विश प्रवेशन इत्यतः क्नु प्रत्यये शकारस्य षत्वे वा विष्णुरिति सिद्धेः । केषु वेप्विति पृष्टस्योत्तरमाह ।। ज्योतिषामिति । ज्योतिषां प्रकाशरूपाणां मध्ये अंशुमान्विश्वव्यापिरश्मियुक्तो रविरहमस्मि । ज्योतीरूपेभ्यो रवेराधिक्यहेतुतया रवेण वेदशब्देन ईयते ज्ञायते इति व्युत्पत्त्या रविनामकः सन्‌ रवौ सन्निहितोऽस्मीत्यर्थः । रवशब्द उपपदे इण्‌ गतावित्यतः क्विप्‌ उपपदांतलोपः । मरुतामेकोनपंचाशन्मरुतां मध्ये तेभ्यो मरीचिनाम्नो मर्त आधिक्यहेतुतया मरशब्दोक्तोदकवान्‌ मेघो मरी तं चालयतीति व्युत्पत्त्या मरीचिः मरीचिनामा सन्मरीचौ मरुति सन्निहितोऽस्मि । नक्षत्राणां मध्ये तेभ्यो शशिन आधिक्यहेतुतया शशिशब्दितातिसुखत्त्वहेतुना शशिनामा सन्‌ शशिनि चन्द्रे स्थितोऽस्मि । एवमग्रे सर्वत्र तिरोहितेष्वर्थो ध्येयः । ग्रंथगौरवभयान्निरुक्ति मात्रं वक्ष्यामः ॥१०.</description>
    </item>
    <item>
      <title>श्लोक १०.२० - विभूतियोग</title>
      <link>https://pavancv.github.io/chintana/books/geeta/chapter10/shloka20/</link>
      <pubDate>Sun, 03 Sep 2023 18:07:09 +0530</pubDate>
      <guid>https://pavancv.github.io/chintana/books/geeta/chapter10/shloka20/</guid>
      <description>श्लोक १०.२० अहमात्मा गुडाकेश सर्वभूताशयस्थितः ।&#xA;अहमादिश्च मध्यं च भूतानामन्त एव च ॥१०.२०॥ श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ॥१०.२०॥&#xA;श्रीराघवेन्द्रतीर्थविरचित गीताविवृतिः केषु केषु च भावेषु चिंत्य इत्यस्य प्रश्नस्य सर्वभूतेष्वपि चिंत्य इति भावेन सर्वभूतस्थत्वं तावत्सामान्यतो वक्ति ॥ अहमिति । हे गुडाकेश जितनिद्र । अहमात्मा व्याप्तोऽपि सर्वभूतानां हृदयगुहायां स्थितः । अहमेव भूतानामादिर्मध्यमंतश्च । सृष्टिस्थितिलयकर्ता चेत्यर्थः ॥१०.२०॥&#xA;पद विचार </description>
    </item>
    <item>
      <title>श्लोक १०.१९ - विभूतियोग</title>
      <link>https://pavancv.github.io/chintana/books/geeta/chapter10/shloka19/</link>
      <pubDate>Sun, 03 Sep 2023 18:07:07 +0530</pubDate>
      <guid>https://pavancv.github.io/chintana/books/geeta/chapter10/shloka19/</guid>
      <description>श्लोक १०.१९ श्री भगवानुवाच&#xA;हन्त ते कथयिष्यामि दिव्या ह्यात्मविभूतयः ।&#xA;प्राधान्यतः कुरुश्रेष्ठ नास्त्यन्तो विस्तरस्य मे ॥१०.१९॥ श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।&#xA;श्रीराघवेन्द्रतीर्थविरचित गीताविवृतिः वक्तुमर्हस्यशेषेण इत्यस्योत्तरं वदन् प्रतिज्ञां तावत्करोति ॥ हंतेति । हतं हर्षे । या दिव्याः आत्मविभूतयः वस्तूनां विशिष्टताप्रदरूपाणि विविधस्वरूपीणि च । तानि रूपाणि प्रधान्यतः प्रधानतया स्थितानि । ते तुभ्यं कथयिष्यामि । मे विस्तरस्य विभूतिराशेः अंतः समाप्तिः नास्ति । अतो नाशेषेण वचनं युक्तमिति भावः ॥१०.१९॥&#xA;पद विचार </description>
    </item>
    <item>
      <title>श्लोक १०.१८ - विभूतियोग</title>
      <link>https://pavancv.github.io/chintana/books/geeta/chapter10/shloka18/</link>
      <pubDate>Sun, 03 Sep 2023 18:07:05 +0530</pubDate>
      <guid>https://pavancv.github.io/chintana/books/geeta/chapter10/shloka18/</guid>
      <description>श्लोक १०.१८ विस्तरेणात्मनो योगं विभूतिं च जनार्दन ।&#xA;भूयः कथय तृप्तिर्हि श्रृण्वतो नास्ति मेऽमृतम् ॥१०.१८॥ श्रीमन्मध्वाचार्यभगवत्पादाचर्य विरचित गीताभाष्य न जायतेऽर्दयति च संसारमिति जनार्दनः। तथा च बाभ्रव्यशाखायाम् &amp;ndash; स भूतः स जनार्दनः इति। स ह्यासीत्स नासीत्सोऽर्दयत् इति। ॥१०.१८॥&#xA;श्रीराघवेन्द्रतीर्थविरचित गीताविवृतिः तमात्मनो विभूतिं वस्तूनां विशिष्टताप्रदमात्मनो रूपं विविधतया (नानाविधतया) भूतं रूपं च । एकवचनं समुदायाशयम्‌ । योगं सामर्थ्यं च विस्तरेण भूयः पुनः पुनः कथय । ते वचोऽमृतं श्रृण्वतो मे तृप्तिर्नास्ति। जनार्दनशब्दार्थ उक्तस्तृतीयाध्याये ॥१०.१८॥</description>
    </item>
    <item>
      <title>श्लोक १०.१७ - विभूतियोग</title>
      <link>https://pavancv.github.io/chintana/books/geeta/chapter10/shloka17/</link>
      <pubDate>Sun, 03 Sep 2023 18:07:02 +0530</pubDate>
      <guid>https://pavancv.github.io/chintana/books/geeta/chapter10/shloka17/</guid>
      <description>श्लोक १०.१७ कथं विद्यामहं योगिंस्त्वां सदा परिचिन्तयन् ।&#xA;केषु केषु च भावेषु चिन्त्योऽसि भगवन्मया ॥१०.१७॥ श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः&#xA;श्रीराघवेन्द्रतीर्थविरचित गीताविवृतिः नित्यं मच्चिंतनया विभूतिरूपाणि जानीहि किं मद्वचनप्रार्थनयेत्यत आह ॥ कथमिति । त्वां परिचिंतयन्नप्यहं त्वद्वचनाभावे । हे योगिन् अनंतशक्ते विभूतीः कथं विद्यां जानीयाम्‌ । अतो हे भगवन्मया केषु केषु भावेषु पदार्थेषु तेषां स्वजात्युत्तमतापादकतया स्थितः सन्‌ चिंत्योऽसि ॥ १७॥&#xA;पद विचार </description>
    </item>
    <item>
      <title>श्लोक १०.१६ - विभूतियोग</title>
      <link>https://pavancv.github.io/chintana/books/geeta/chapter10/shloka16/</link>
      <pubDate>Sun, 03 Sep 2023 18:07:00 +0530</pubDate>
      <guid>https://pavancv.github.io/chintana/books/geeta/chapter10/shloka16/</guid>
      <description>श्लोक १०.१६ वक्तुमर्हस्यशेषेण दिव्या ह्यात्मविभूतयः ।&#xA;याभिर्विभूतिभिर्लोकानिमांस्त्वं व्याप्य तिष्ठसि ॥१०.१६॥ श्रीमन्मध्वाचार्यभगवत्पादाचर्य विरचित गीताभाष्य विभूतयो विविधभूतयः। ॥१०.१६॥&#xA;श्रीराघवेन्द्रतीर्थविरचित गीताविवृतिः एवं स्तुत्वा प्रार्थयते ॥ वक्तुमिति । दिव्याः या विभूतयः । याभिर्विभूतिभिः त्वमिमान्लोकान्व्याप्य तिष्ठसि । ता विभूतीरशेषेण वक्तुं अर्हसि इत्यर्थः । विभूतयो नाम विविधतया नानारूपतया रामकृष्णादितया भूतानि रूपाणि ।&#xA;यद्वा&#xA;येषां विष्णुस्वरूपाणां सन्निधेरन्यवस्तुषु । विशिष्टत्वं स्वजातेः स्याद्विभूत्याख्यानि तानि तु ॥ इत्युक्तदिशा स्वसंनिधिनिमित्तेन वस्तुषु स्वजात्युत्तमतापादकरूपाणि ।॥। १६॥&#xA;पद विचार </description>
    </item>
    <item>
      <title>श्लोक १०.१५ - विभूतियोग</title>
      <link>https://pavancv.github.io/chintana/books/geeta/chapter10/shloka15/</link>
      <pubDate>Sun, 03 Sep 2023 18:06:57 +0530</pubDate>
      <guid>https://pavancv.github.io/chintana/books/geeta/chapter10/shloka15/</guid>
      <description>श्लोक १०.१५ स्वयमेवात्मनाऽत्मानं वेत्थ त्वं पुरुषोत्तम ।&#xA;भूतभावन भूतेश देवदेव जगत्पते ॥१०.१५॥ श्रीमन्मध्वाचार्यभगवत्पादाचर्य विरचित गीताभाष्य Refer ॥१०.१२॥&#xA;श्रीराघवेन्द्रतीर्थविरचित गीताविवृतिः तर्हि को जानातीत्यत आह ॥ स्वयमेवेति । हे पुरुषोत्तम त्वं स्वयमेवान्यदनपेक्ष्यात्मना स्वसामर्थ्येनात्मानं वेत्थ जानासि । भूतभावन भूतानामुत्पादक भूतेश भूतनियामक ॥१०.१५॥&#xA;पद विचार </description>
    </item>
    <item>
      <title>श्लोक १०.१४ - विभूतियोग</title>
      <link>https://pavancv.github.io/chintana/books/geeta/chapter10/shloka14/</link>
      <pubDate>Sun, 03 Sep 2023 18:06:56 +0530</pubDate>
      <guid>https://pavancv.github.io/chintana/books/geeta/chapter10/shloka14/</guid>
      <description>श्लोक १०.१४ सर्वमेतदृतं मन्ये यन्मां वदसि केशव ।&#xA;न हि ते भगवन् व्यक्ितं विदुर्देवा न दानवाः ॥१०.१४॥ श्रीमन्मध्वाचार्यभगवत्पादाचर्य विरचित गीताभाष्य Refer ॥१०.१२॥&#xA;श्रीराघवेन्द्रतीर्थविरचित गीताविवृतिः हे केशव यन्मां प्रति वदसि सर्वमेतन्माहात्म्यं ऋतं सत्यमेव मन्ये । केशवशब्दार्थ उक्तः प्रथमाध्याये । हे भगवन्‌ षड्गुणयुक्त ते व्यक्तिं सामर्थ्यातिशयं देवा दानवाश्च न विदुः । हीति न यस्येंद्रो वरुणो न मित्र इत्यादौ प्रसिद्धमित्यर्थः ॥ १४ ॥&#xA;पद विचार </description>
    </item>
    <item>
      <title>श्लोक १०.१३ - विभूतियोग</title>
      <link>https://pavancv.github.io/chintana/books/geeta/chapter10/shloka13/</link>
      <pubDate>Sun, 03 Sep 2023 18:06:54 +0530</pubDate>
      <guid>https://pavancv.github.io/chintana/books/geeta/chapter10/shloka13/</guid>
      <description>श्लोक १०.१३ आहुस्त्वामृषयः सर्वे देवर्षिर्नारदस्तथा ।&#xA;असितो देवलो व्यासः स्वयं चैव ब्रवीषि मे ॥१०.१३॥ श्रीमन्मध्वाचार्यभगवत्पादाचर्य विरचित गीताभाष्य Refer ॥१०.१२॥&#xA;श्रीराघवेन्द्रतीर्थविरचित गीताविवृतिः अहं सर्वस्य इत्यादिना स्वयं च मे मह्यं ब्रवीषि वदसि ॥१०.१३॥&#xA;पद विचार </description>
    </item>
    <item>
      <title>श्लोक १०.१२ - विभूतियोग</title>
      <link>https://pavancv.github.io/chintana/books/geeta/chapter10/shloka12/</link>
      <pubDate>Sun, 03 Sep 2023 18:06:52 +0530</pubDate>
      <guid>https://pavancv.github.io/chintana/books/geeta/chapter10/shloka12/</guid>
      <description>श्लोक १०.१२ अर्जुन उवाच&#xA;परं ब्रह्म परं धाम पवित्रं परमं भवान् ।&#xA;पुरुषं शाश्वतं दिव्यमादिदेवमजं विभुम् ॥१०.१२॥ श्रीमन्मध्वाचार्यभगवत्पादाचर्य विरचित गीताभाष्य ब्रह्म परिपूर्णम्। अथ कस्मादुच्यते परं ब्रह्म ৷৷ बृहद्बृहत्या बृंहयति [अ.शिर.4] इति च श्रुतिः। बृह बृहि वृद्धाविति पठन्ति।परमं यो महद्ब्रह्म [म.भा.13।149।9] इति च। विविधमासीदिति विभुः। तथा हि वारुणशाखायाम् &amp;ndash; विभु प्रभु प्रथमं मेहनावतः [ऋक्सं.2।7।2।5] इति स ह्येव प्रभावाद्विविधोऽभवत् इति। सोऽकामयत बहु स्यां प्रजायेय [तै.उ.2।6] इत्यादेश्च। ॥१०.१२,१३,१४, १५॥&#xA;श्रीराघवेन्द्रतीर्थविरचित गीताविवृतिः एवं संक्षेपेणोक्तं विभूतिं योगं च श्रुत्वा विस्तरेण ज्ञातुकामः तत्स्तुतिपूर्वकं तद्वक्तुं प्रार्थयते ॥ परमित्यादिभिः सप्तभिः । हे केशवेत्यग्रेतनमाकृष्यते । भवान्परमुत्तमं ब्रह्म परिपूर्ण वस्तु परं धाम उत्तमाश्रयः परमं पवित्रं त्वां ऋषयो वसिष्ठाद्या देवर्षिनरिदोऽसितादयश्च पुरुषं पूर्णषड्गुणं शाश्वतं निर्विकारं दिव्यं लोकविलक्षणं आदिदेवं अजं जन्महीनं विभुं विशिष्टतया विविधतया च भवनहेतुना विभुशन्दवाच्यमाहुः ॥ १२ ॥</description>
    </item>
    <item>
      <title>श्लोक १०.११ - विभूतियोग</title>
      <link>https://pavancv.github.io/chintana/books/geeta/chapter10/shloka11/</link>
      <pubDate>Sun, 03 Sep 2023 18:06:49 +0530</pubDate>
      <guid>https://pavancv.github.io/chintana/books/geeta/chapter10/shloka11/</guid>
      <description>श्लोक १०.११ तेषामेवानुकम्पार्थमहमज्ञानजं तमः ।&#xA;नाशयाम्यात्मभावस्थो ज्ञानदीपेन भास्वता ॥१०.११॥ श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः&#xA;श्रीराघवेन्द्रतीर्थविरचित गीताविवृतिः अनाद्यज्ञानकृतबंधसत्त्वात्कथं तत्प्रापिरित्यत आह ॥ तेषामेवेति । तेषामनुकम्पार्थमनुग्रहार्थमेव । न तु किंचित्फलमुद्दिश्य । अहमज्ञानजं तेषां तमः सुखदुःखादिक्लेशरूपबंधं भास्वता विरोधिनाशनदक्षतया प्रकाशमानेन ज्ञानाख्यदीपेन आत्मभावस्थः तदीयचित्तवृत्तिस्थस्सन्नाशयामीति ॥ ११ ॥&#xA;पद विचार </description>
    </item>
    <item>
      <title>श्लोक १०.१० - विभूतियोग</title>
      <link>https://pavancv.github.io/chintana/books/geeta/chapter10/shloka10/</link>
      <pubDate>Sat, 02 Sep 2023 18:50:45 +0530</pubDate>
      <guid>https://pavancv.github.io/chintana/books/geeta/chapter10/shloka10/</guid>
      <description>श्लोक १०.१० तेषां सततयुक्तानां भजतां प्रीतिपूर्वकम् ।&#xA;ददामि बुद्धियोगं तं येन मामुपयान्ति ते ॥१०.१०॥ श्रीमन्मध्वाचार्यभगवत्पादाचर्य विरचित गीताभाष्य Refer ॥१०.८॥&#xA;श्रीराघवेन्द्रतीर्थविरचित गीताविवृतिः सततयुक्तानां नित्यं मयि निबद्धचित्तानां प्रीतिपूर्वकं मां भजतां तेषां तमेव बुद्धियोगं ज्ञानरूपं मुक्त्युपायं ददामि । येन बुद्धियोगेन मामुपयांति तमित्यन्वयः ॥ १० ॥&#xA;पद विचार उपयांति</description>
    </item>
    <item>
      <title>श्लोक १०.९ - विभूतियोग</title>
      <link>https://pavancv.github.io/chintana/books/geeta/chapter10/shloka9/</link>
      <pubDate>Sat, 02 Sep 2023 18:50:43 +0530</pubDate>
      <guid>https://pavancv.github.io/chintana/books/geeta/chapter10/shloka9/</guid>
      <description>श्लोक १०.९ मच्चित्ता मद्गतप्राणा बोधयन्तः परस्परम् ।&#xA;कथयन्तश्च मां नित्यं तुष्यन्ति च रमन्ति च ॥१०.९॥ श्रीमन्मध्वाचार्यभगवत्पादाचर्य विरचित गीताभाष्य Refer ॥१०.८॥&#xA;श्रीराघवेन्द्रतीर्थविरचित गीताविवृतिः पुनर्भजनप्रकारमेवाह ॥ मच्चिता इति । मन्निष्ठमनस्काः । मद्गतप्राणाः मद्विषयचेष्टावंतः । बोधयंतः शिष्यान्प्रति बोधयंतो मामुपदेशेनेति योज्यम्‌ । परस्परं मां कथयंतः कीर्तयंतश्च नित्यमिति सर्वत्रान्वेति । तुष्यंति तृप्ता भवंति । विषयेष्वलंबुद्धिमन्तो भवंति । तत्र हेतुः रमंति च सुखमनुभवंति चेति ॥१०.९॥&#xA;पद विचार </description>
    </item>
    <item>
      <title>श्लोक १०.८ - विभूतियोग</title>
      <link>https://pavancv.github.io/chintana/books/geeta/chapter10/shloka8/</link>
      <pubDate>Sat, 02 Sep 2023 18:50:41 +0530</pubDate>
      <guid>https://pavancv.github.io/chintana/books/geeta/chapter10/shloka8/</guid>
      <description>श्लोक १०.८ अहं सर्वस्य प्रभवो मत्तः सर्वं प्रवर्तते ।&#xA;इति मत्वा भजन्ते मां बुधा भावसमन्विताः ॥१०.८॥ श्रीमन्मध्वाचार्यभगवत्पादाचर्य विरचित गीताभाष्य सन्ति च भजन्तः केचिदित्याह &amp;ndash; अहमित्यादिना। ॥१०.८, ९, १०॥&#xA;श्रीराघवेन्द्रतीर्थविरचित गीताविवृतिः उक्तफले विश्वासजननार्थ पूर्वोक्तमहिमज्ञानपूर्वं मां भजंतः संतीत्यहमित्यादि द्वाभ्यामुक्त्वा पुनस्तेषामित्यादिद्वाभ्यां फलं च व्यनक्ति । प्रभवत्यस्मादिति प्रभवः सर्वस्याहमुत्पादक इत्यर्थः । मत्तः सर्वं प्रवर्तते । इष्टानिष्टप्राप्ति- परिहाराद्यनुकूलव्यापारवद्भवति । लयादिरपि मदायत्त इत्युपलक्ष्यते इति मत्वा बुधाः ज्ञानिनः भावसमन्विताः भावेन भक्त्या समुपेताः संतः मां भजंते । पत्रपुष्पादिभिरर्चयन्ति ध्यायंति चेत्यर्थः । अत्र पूर्वार्धेनैव मामित्यस्य लाभात्पुनमर्गमित्युक्तिः जीवेश्वरैक्याभिप्रायेण स्वात्मानमुद्दिश्याहमेव सर्वस्य प्रभव इति मत्वा भजंत इति प्रतीतिनिरासाय ॥१०.</description>
    </item>
    <item>
      <title>श्लोक १०.७ - विभूतियोग</title>
      <link>https://pavancv.github.io/chintana/books/geeta/chapter10/shloka7/</link>
      <pubDate>Sat, 02 Sep 2023 18:50:34 +0530</pubDate>
      <guid>https://pavancv.github.io/chintana/books/geeta/chapter10/shloka7/</guid>
      <description>श्लोक १०.७ एतां विभूतिं योगं च मम यो वेत्ति तत्त्वतः ।&#xA;सोऽविकम्पेन योगेन युज्यते नात्र संशयः ॥१०.७॥ श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः&#xA;श्रीराघवेन्द्रतीर्थविरचित गीताविवृतिः उक्तमाहात्म्यज्ञानस्य फलमाह ॥ एतामिति । एतां न मे विदुः सुरगणा इत्यादिनोक्तां विभूतिं विशिष्टभवनं सुरगणाद्यवेद्यत्वरूपां महत्तां वक्ष्यमाणनानाविधभवनं वा । योगं च बुद्ध्यादि- सर्वस्रष्टृत्वोक्त्या लब्धम्‌ । प्रभवपदस्य प्रभावमिति व्याख्यानेन प्रभवपदेनोक्तं वा मम सामर्थ्यं च । युज्यतेऽनेन(येन) योगोऽसावुपायः शक्तिरेव चे त्युक्तेः । तत्त्वतो यो वेत्ति सोऽविकम्पेन निश्चलेन योगेन ध्यानरूपोपायेन युज्यते युक्तो भवति । अत्रार्थे संशयो नेत्यर्थः ॥। ७ ॥</description>
    </item>
    <item>
      <title>श्लोक १०.६ - विभूतियोग</title>
      <link>https://pavancv.github.io/chintana/books/geeta/chapter10/shloka6/</link>
      <pubDate>Sat, 02 Sep 2023 18:50:32 +0530</pubDate>
      <guid>https://pavancv.github.io/chintana/books/geeta/chapter10/shloka6/</guid>
      <description>श्लोक १०.६ महर्षयः सप्त पूर्वे चत्वारो मनवस्तथा ।&#xA;मद्भावा मानसा जाता येषां लोक इमाः प्रजाः ॥१०.६॥ श्रीमन्मध्वाचार्यभगवत्पादाचर्य विरचित गीताभाष्य पूर्वे सप्तर्षयः - मरीचिरत्र्यङ्गिरसौ पुलस्त्यः पुलहः क्रतुः। वसिष्ठश्च महातेजाः इति मोक्षधर्मोक्ताः [म.भा.12।335।28]। ते हि सर्वपुराणेषु उच्यन्ते। चत्वारः प्रथमाः स्वायम्भुवाद्याः तेषां हीमाः प्रजाः &amp;ndash; नहि भविष्यतामिमाः प्रजा इति युक्तं &amp;ndash; विभागः प्राधान्यं च प्राथमिकत्वादेव भवति। गौतमखिलेषु चोक्तम् &amp;ndash; स्वायम्भुवं रोचिषं च रैवतं च तथोत्तमम्। वेद यः स प्रजावान् इति। पूर्वेभ्यो ह्युत्तरा जायन्त इत्येषां प्राधान्यम्। अजातेषु च ज्यैष्ठ्यम्।तामसस्य भगवदवतारत्वादनुक्तिः। तच्च भागवते प्रसिद्धम्। मानसत्वं च सर्वेषां मनूनामुक्तं भागवते ()ततो मनून्ससर्जान्ते मनसा लोकभावनान् [ ] इति। अन्यपुत्रत्वं त्वपरित्यज्यापि शरीरं तद्भवति। प्रमाणं चोभयविधवाक्यान्यथाऽनुपपत्तिरेव। पूर्व इति विशेषणाच्चैतत्सिद्धिः। मत्तो भावो येषां ते मद्भावाः। ये ते ब्रह्मणो मानसा जातास्ते मत्त एव जाता इति भावः। ॥१०.</description>
    </item>
    <item>
      <title>श्लोक १०.५ - विभूतियोग</title>
      <link>https://pavancv.github.io/chintana/books/geeta/chapter10/shloka5/</link>
      <pubDate>Sat, 02 Sep 2023 18:50:31 +0530</pubDate>
      <guid>https://pavancv.github.io/chintana/books/geeta/chapter10/shloka5/</guid>
      <description>श्लोक १०.५ अहिंसा समता तुष्टिस्तपो दानं यशोऽयशः ।&#xA;भवन्ति भावा भूतानां मत्त एव पृथग्विधाः ॥१०.५॥ श्रीमन्मध्वाचार्यभगवत्पादाचर्य विरचित गीताभाष्य तुष्टिरलम्बुद्धिः।अलम्बुद्धिस्तथा तुष्टिः इत्यभिधानात्। ॥१०.५॥&#xA;श्रीराघवेन्द्रतीर्थविरचित गीताविवृतिः अहिंसा परप्राणिपीडाऽभावः ।&#xA;समता द्वंद्वेषु निर्विकारत्वम्‌ ।&#xA;तुष्टिर्विषयालंबुद्धिः ।&#xA;तपो ब्रहाचर्यादिः ।&#xA;दानं धर्मार्जितवित्तस्य परस्वत्वापादनम्‌ ।&#xA;यशः कीर्तिः ।&#xA;अयशोऽपकीर्तिः ।&#xA;पृथग्विधाः नानाविधाः एते भावाः धर्माः भूतानां प्राणिनां मत्त एव भवंति इति । ५॥&#xA;पद विचार पृथक् : Different, each&#xA;अलं : Enough&#xA;मत्त : From me</description>
    </item>
    <item>
      <title>श्लोक १०.४ - विभूतियोग</title>
      <link>https://pavancv.github.io/chintana/books/geeta/chapter10/shloka4/</link>
      <pubDate>Sat, 02 Sep 2023 18:50:29 +0530</pubDate>
      <guid>https://pavancv.github.io/chintana/books/geeta/chapter10/shloka4/</guid>
      <description>श्लोक १०.४ बुद्धिर्ज्ञानमसंमोहः क्षमा सत्यं दमः शमः ।&#xA;सुखं दुःखं भवो भावो भयं चाभयमेव च ॥१०.४॥ श्रीमन्मध्वाचार्यभगवत्पादाचर्य विरचित गीताभाष्य तत्प्रथयति &amp;ndash; बुद्धिरित्यादिना। कार्याकार्यविनिश्चयो बुद्धिः। ज्ञानं प्रतीतिः ।&#xA;ज्ञानं प्रतीतिर्बुद्धिस्तु कार्याकार्यविनिश्चयः इति ह्यभिधानम् । दम इन्द्रियनिग्रहः। शमः परमात्मनि निष्ठा।&#xA;शमो मन्निष्ठता बुद्धेर्दम इन्द्रियनिग्रहः [11।17।36] इति भागवते ॥१०.४॥&#xA;श्रीराघवेन्द्रतीर्थविरचित गीताविवृतिः मुक्तिहेतुज्ञानविषयत्वमहिमानमुक्त्वा बुद्ध्यादिप्रदत्वमहिमानं चाह ॥ बुद्धिरिति ।&#xA;यद्वा अहमादिर्हि देवानां इति देवाद्युपलक्षितसर्वकारणत्वं स्वस्योक्तम्‌ । तत्र केषांचिद् बुद्ध्यादीनां महर्ष्यादीनां च सामर्थ्यातिशयोपेततया निर्माणरूपविशेषकारणत्वोक्त्या प्रागुक्तं प्रपंचयति ॥ बुद्धिरित्यादित्रयेण ।</description>
    </item>
    <item>
      <title>श्लोक १०.३ - विभूतियोग</title>
      <link>https://pavancv.github.io/chintana/books/geeta/chapter10/shloka3/</link>
      <pubDate>Sat, 02 Sep 2023 18:50:27 +0530</pubDate>
      <guid>https://pavancv.github.io/chintana/books/geeta/chapter10/shloka3/</guid>
      <description>श्लोक १०.३ यो मामजमनादिं च वेत्ति लोकमहेश्वरम् ।&#xA;असम्मूढः स मर्त्येषु सर्वपापैः प्रमुच्यते ॥१०.३॥ श्रीमन्मध्वाचार्यभगवत्पादाचर्य विरचित गीताभाष्य अनश्चेष्टयिता आदिश्च सर्वस्येत्यनादिः। अजत्वेन सिद्धेरितरस्य। ॥१०.३॥&#xA;श्रीराघवेन्द्रतीर्थविरचित गीताविवृतिः स्वज्ञानान्मोक्षाख्यमहिमानं चाह ॥ यो मामिति । योऽधिकारी अजमुत्पत्तिहीनम्‌ ।&#xA;अनादिं अनश्चासावादिश्च तम्‌ । सर्वचेष्टकं कारणभूतं च । अनितेरंतर्णीतण्यर्थात्पचाद्यच्‌ । यद्वा अनस्य मुख्यप्राणस्य कारणं च । लोकानां महास्वामिनं मां वेत्ति जानाति स मर्त्येषु असंमूढः संमोहहीनः भ्रांतिहीनः सन्‌ सर्वपापैः प्रमुच्यते मुक्तो भवति ॥ ३ ॥&#xA;पद विचार अधिकारी :</description>
    </item>
    <item>
      <title>श्लोक १०.२ - विभूतियोग</title>
      <link>https://pavancv.github.io/chintana/books/geeta/chapter10/shloka2/</link>
      <pubDate>Sat, 02 Sep 2023 18:50:25 +0530</pubDate>
      <guid>https://pavancv.github.io/chintana/books/geeta/chapter10/shloka2/</guid>
      <description>श्लोक १०.२ न मे विदुः सुरगणाः प्रभवं न महर्षयः ।&#xA;अहमादिर्हि देवानां महर्षीणां च सर्वशः ॥१०.२॥ श्रीमन्मध्वाचार्यभगवत्पादाचर्य विरचित गीताभाष्य प्रभवं प्रभावं? मदीयां जगदुत्पत्तिं वा। तद्वशत्वात्तस्येत्युच्यते। यद्यस्ति तर्हि देवादधोऽपि जानन्ति? सर्वज्ञत्वात् अतो नास्तीति भावः। अहमादिर्हि इति तूत्पत्तिरपि यस्य वशा? कुतस्तस्य जनिरिति ज्ञापनार्थम्। अहं सर्वस्य जगतः प्रभवः प्रलयः [7।6] इति चोक्तम्। उक्तं चैतत्सर्वमन्यत्रापि।&#xA;को अद्धा वेद क इह प्रवोचत्कुत आ जाता कुत इयं विसृष्टिः। अर्वाग्देवा अस्य विसर्जनेनाथा को वेद यत आ बभूव [ऋक्सं.</description>
    </item>
    <item>
      <title>श्लोक १०.१ - विभूतियोग</title>
      <link>https://pavancv.github.io/chintana/books/geeta/chapter10/shloka1/</link>
      <pubDate>Sat, 02 Sep 2023 18:49:42 +0530</pubDate>
      <guid>https://pavancv.github.io/chintana/books/geeta/chapter10/shloka1/</guid>
      <description>श्लोक १०.१ श्री भगवानुवाच&#xA;भूय एव महाबाहो श्रृणु मे परमं वचः ।&#xA;यत्तेऽहं प्रीयमाणाय वक्ष्यामि हितकाम्यया ॥१०.१॥ श्रीमन्मध्वाचार्यभगवत्पादाचर्य विरचित गीताभाष्य ॥ॐ॥ उपासनार्थं विभूतीः विशेषणकारणत्वं च केषाञ्चिदनेनाध्यायेनाह &amp;ndash; प्रीयमाणाय श्रुत्वा सन्तोषं प्राप्नुवते। ॥१०.१॥&#xA;श्रीराघवेन्द्रतीर्थविरचित गीताविवृतिः ॥ ॐ ॥ षष्ठेऽध्याये ध्यानयोग उक्तः । नवमान्ते च मन्मना (९-३४) इत्यादिना तद्ध्यानं स्मारितम्‌ । तच्च ध्येयसापेक्षम्‌ ।&#xA;अतो ध्यानार्थं भगवद्विभूतिरूपाणि अत्राध्याये अग्रे हंत ते कथयिष्यामि(१०.१९) इत्यादिना प्राचुर्येण वक्ष्यन्नादौ बुद्ध्यादीनां महर्ष्यादीनां सामर्थ्यातिशयोपेततया निर्माणरूपं विशेषकारणत्वं च भगवतो वक्ति ।</description>
    </item>
  </channel>
</rss>
