<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>ज्ञानकर्मसन्यसयोग on चिन्तन</title>
    <link>https://pavancv.github.io/chintana/books/geeta/chapter4/</link>
    <description>Recent content in ज्ञानकर्मसन्यसयोग on चिन्तन</description>
    <generator>Hugo -- gohugo.io</generator>
    <language>en-us</language>
    <lastBuildDate>Mon, 21 Feb 2022 10:43:44 +0545</lastBuildDate><atom:link href="https://pavancv.github.io/chintana/books/geeta/chapter4/index.xml" rel="self" type="application/rss+xml" />
    <item>
      <title>श्लोक ४.४२ - ज्ञानकर्मसन्यसयोग</title>
      <link>https://pavancv.github.io/chintana/books/geeta/chapter4/shloka42/</link>
      <pubDate>Thu, 20 Oct 2022 13:51:14 +0530</pubDate>
      
      <guid>https://pavancv.github.io/chintana/books/geeta/chapter4/shloka42/</guid>
      <description>श्लोक ४.४२ तस्मादज्ञानसंभूतं हृत्स्थं ज्ञानासिनाऽऽत्मनः ।
छित्त्वैनं संशयं योगमातिष्ठोत्तिष्ठ भारत ॥ ४.४२ ॥ श्रीमत्मध्वाचार्यभगवत्पादाचर्य विरचित गीताभाष्य &amp;ndash; आचर्येण टिप्पणी न कृतः &amp;ndash;
श्रीराघवेन्द्रतीर्थविरचित गीताविवृतिः उपपादितं कर्मणः कर्तव्यत्वमुपसंहरति ॥ तस्मादिति । ज्ञानोपायानुष्ठानाननुष्ठानयोरर्थानर्थवत्त्वादज्ञानसंभूतं हृद्गतमात्मनः संशयं ज्ञानासिना ज्ञानाख्यखड्गेन छित्वा योगं ज्ञानोपायं कर्मा(नु)तिष्ठ कुरु हे भारत उत्तिष्ठ उद्युक्तो भवेति ॥ ४.४२ ॥
॥ इति श्रीमद्गीतार्थसंग्रहे श्रौराघवेन्द्रयतिकृते चतुर्थोऽध्यायः ॥ पद विचार ॐ तत्सदिति श्रीमद्भगवद्गीतासूपनिषत्सु योगशास्त्रे श्रीकृष्णार्जुनसंवादे ज्ञानयोगो नाम चतुर्थोऽध्यायः ॥ ४ ॥ </description>
    </item>
    
    <item>
      <title>श्लोक ४.४१ - ज्ञानकर्मसन्यसयोग</title>
      <link>https://pavancv.github.io/chintana/books/geeta/chapter4/shloka41/</link>
      <pubDate>Thu, 20 Oct 2022 13:51:12 +0530</pubDate>
      
      <guid>https://pavancv.github.io/chintana/books/geeta/chapter4/shloka41/</guid>
      <description>श्लोक ४.४१ योगसंन्यस्तकर्माणं ज्ञानसंछिन्नसंशयम् ।
आत्मवन्तं न कर्माणि निबध्नन्ति धनञ्जय ॥ ४.४१ ॥ श्रीमत्मध्वाचार्यभगवत्पादाचर्य विरचित गीताभाष्य &amp;ndash; आचर्येण टिप्पणी न कृतः &amp;ndash;
श्रीराघवेन्द्रतीर्थविरचित गीताविवृतिः ज्ञानसाधनमनुवदन्ज्ञान फलं प्रपंचयति ॥। योगेति । भगवति मनोयोगेन तस्मिन्‌ सन्यस्तं समर्पितं कर्म येन तं योगसंन्यस्तकर्माणम्‌। ज्ञानेन छिन्नसंशयं आत्मवंतं परमात्मभक्तम्‌ । हे धनंजय कर्माणि न निबघ्वंति मुक्तो भवतीत्यर्थः ॥ ४.४१ ॥
पद विचार </description>
    </item>
    
    <item>
      <title>श्लोक ४.४० - ज्ञानकर्मसन्यसयोग</title>
      <link>https://pavancv.github.io/chintana/books/geeta/chapter4/shloka40/</link>
      <pubDate>Thu, 20 Oct 2022 13:51:10 +0530</pubDate>
      
      <guid>https://pavancv.github.io/chintana/books/geeta/chapter4/shloka40/</guid>
      <description>श्लोक ४.४० अज्ञश्चाश्रद्दधानश्च संशयात्मा विनश्यति ।
नायं लोकोऽस्ति न परो न सुखं संशयात्मनः ॥ ४.४० ॥ श्रीमत्मध्वाचार्यभगवत्पादाचर्य विरचित गीताभाष्य &amp;ndash; आचर्येण टिप्पणी न कृतः &amp;ndash;
श्रीराघवेन्द्रतीर्थविरचित गीताविवृतिः ज्ञानतत्साधनयोरभावेतद्विरोधिविपरीतज्ञानादौ चानिष्टमाह। अज्ञश्चेति । नञोऽभावविरोधरूपार्थद्वयं ध्येयम्‌। तत्त्वविषयसंशयात्मा च विनश्यति। नरकं प्रतिपद्यते । किंच संशयात्मनो अयं मानुषो लोकः परः स्वर्गादिर्वा नास्ति। किं बहुना सुखं नास्तीत्यर्थः ॥ ४.४० ॥
पद विचार </description>
    </item>
    
    <item>
      <title>श्लोक ४.३९ - ज्ञानकर्मसन्यसयोग</title>
      <link>https://pavancv.github.io/chintana/books/geeta/chapter4/shloka39/</link>
      <pubDate>Thu, 20 Oct 2022 13:51:07 +0530</pubDate>
      
      <guid>https://pavancv.github.io/chintana/books/geeta/chapter4/shloka39/</guid>
      <description>श्लोक ४.३९ श्रद्धावाँल्लभते ज्ञानं तत्परः संयतेन्द्रियः ।
ज्ञानं लब्ध्वा परां शान्तिमचिरेणाधिगच्छति ॥ ४.३९ ॥ श्रीमत्मध्वाचार्यभगवत्पादाचर्य विरचित गीताभाष्य &amp;ndash; पूर्व श्लोके कृतः&amp;ndash;
श्रीराघवेन्द्रतीर्थविरचित गीताविवृतिः एवं ज्ञानं प्रशस्य तस्यांतरंगसाधनं फलं चाह । श्रद्धावानिति । आस्तिक्यबुद्धिमान्मत्परो मदेकनिष्ठः संयतेंद्रियो जितेंद्रियश्च ज्ञानं लभते । ज्ञानं लब्ध्वा परां शांतिं मोक्षमचिरेणाविलंबेनाधिगच्छति प्राप्नोति असति प्रारब्धे । सति तु तस्मिन्‌ तद्भोगानंतरमिति ॥ ४.३९ ॥
पद विचार </description>
    </item>
    
    <item>
      <title>श्लोक ४.३८ - ज्ञानकर्मसन्यसयोग</title>
      <link>https://pavancv.github.io/chintana/books/geeta/chapter4/shloka38/</link>
      <pubDate>Thu, 20 Oct 2022 13:51:05 +0530</pubDate>
      
      <guid>https://pavancv.github.io/chintana/books/geeta/chapter4/shloka38/</guid>
      <description>श्लोक ४.३८ न हि ज्ञानेन सदृशं पवित्रमिह विद्यते ।
तत्स्वयं योगसंसिद्धः कालेनात्मनि विन्दति ॥ ४.३८ ॥ श्रीमत्मध्वाचार्यभगवत्पादाचर्य विरचित गीताभाष्य तत्साधनं विरोधिफलं च तदुत्तरैरुक्त्वोपसंहरति। ॥ ४.३८/९ ॥
श्रीराघवेन्द्रतीर्थविरचित गीताविवृतिः इह लोके ज्ञानेन सदृशं पवित्रं न हि विद्यते । तज्ज्ञानं स्वयं योगसंसिद्धः योगविषये सम्यक्‌ सिद्धिमान्संसिद्भ(द्वि) ज्ञानोपायः सन्‌ कालेन बहुना आत्मनि विंदति प्राप्नोति ॥ ३८॥
पद विचार </description>
    </item>
    
    <item>
      <title>श्लोक ४.३६ - ज्ञानकर्मसन्यसयोग</title>
      <link>https://pavancv.github.io/chintana/books/geeta/chapter4/shloka36/</link>
      <pubDate>Thu, 20 Oct 2022 13:51:01 +0530</pubDate>
      
      <guid>https://pavancv.github.io/chintana/books/geeta/chapter4/shloka36/</guid>
      <description>श्लोक ४.३६ अपि चेदसि पापेभ्यः सर्वेभ्यः पापकृत्तमः ।
सर्वं ज्ञानप्लवेनैव वृजिनं सन्तरिष्यसि ॥ ४.३६ ॥ श्रीमत्मध्वाचार्यभगवत्पादाचर्य विरचित गीताभाष्य करणभूतं ज्ञानं स्तौति पुनः श्लोकत्रयेण। ॥ ४.३६ ॥
श्रीराघवेन्द्रतीर्थविरचित गीताविवृतिः येनेति करणतया निर्दिष्टं ज्ञानमेव स्तौति पुनः ॥ अपि चेदसीत्यादित्रयेण । सर्वेभ्यः पापेभ्यः पापकृद्भ्योऽपि पापकृत्तमश्चेदसि अतिशयेन पापकारी चेदसीति यावत्‌ । तथाऽपि सर्वं वृजिनं ज्ञानप्लवेनैव ज्ञानाख्यनावा संतरिष्यसि । पापादतिक्रांतो भविष्यसीत्यर्थः ॥ ४.३६ ॥
पद विचार </description>
    </item>
    
    <item>
      <title>श्लोक ४.३७ - ज्ञानकर्मसन्यसयोग</title>
      <link>https://pavancv.github.io/chintana/books/geeta/chapter4/shloka37/</link>
      <pubDate>Thu, 20 Oct 2022 13:51:01 +0530</pubDate>
      
      <guid>https://pavancv.github.io/chintana/books/geeta/chapter4/shloka37/</guid>
      <description>श्लोक ४.३७ यथैधांसि समिद्धोऽग्निर्भस्मसात्कुरुतेऽर्जुन ।
ज्ञानाग्निः सर्वकर्माणि भस्मसात्कुरुते तथा ॥ ४.३७ ॥ श्रीमत्मध्वाचार्यभगवत्पादाचर्य विरचित गीताभाष्य श्रीराघवेन्द्रतीर्थविरचित गीताविवृतिः यथा एधांसि दारूणि समिद्धः प्रदीप्तः अग्निः भस्मसात्कुरुते । तथा ज्ञानाख्योऽग्निः सर्वकर्माण्यप्रारब्धानि भस्मसात्कुरते । अतः प्रशस्तं ज्ञानमिति ॥ ३७॥
पद विचार </description>
    </item>
    
    <item>
      <title>श्लोक ४.३५ - ज्ञानकर्मसन्यसयोग</title>
      <link>https://pavancv.github.io/chintana/books/geeta/chapter4/shloka35/</link>
      <pubDate>Thu, 20 Oct 2022 13:50:59 +0530</pubDate>
      
      <guid>https://pavancv.github.io/chintana/books/geeta/chapter4/shloka35/</guid>
      <description>श्लोक ४.३५ यज्ज्ञात्वा न पुनर्मोहमेवं यास्यसि पाण्डव ।
येन भूतान्यशेषेण द्रक्ष्यस्यात्मन्यथो मयि ॥ ४.३५ ॥ श्रीमत्मध्वाचार्यभगवत्पादाचर्य विरचित गीताभाष्य येन ज्ञानेन मय्यात्मभूते सर्वभूतान्यथो तस्मादेव मोहनाशात्पश्यसि ॥ ४.३५ ॥
श्रीराघवेन्द्रतीर्थविरचित गीताविवृतिः स्वेनोपदेक्ष्यमाणं ज्ञानं स्तौति भगवान्‌ ॥ यज्ज्ञात्वेति । यत् मया वक्ष्यमाणां ज्ञात्वा पुनः एवमाद्याध्यायोक्तदिशा बंधुविषयमोहं न यास्यसि । हे पांडव येन ज्ञानेन अथो मोहनाशाद्धेतोरात्मनि सर्वांतर्यामिणि मयि भूतान्यशेषेण द्रक्ष्यसि मदाधारत्वेन सर्वभूतानि तिष्ठंतीति द्रक्ष्यसीत्यर्थः ।
यद्वा आत्मनि सर्वत्र व्याप्ते मयि अथो व्याप्तत्वादेव सर्वभूतान्यशेषेण द्रक्ष्यसि । येन ज्ञनेन तद्विद्धि तज्ज्ञातविषयं जानीहीति । विद्धि प्राप्नुहीति वाऽन्वयः ॥। ३५॥</description>
    </item>
    
    <item>
      <title>श्लोक ४.३४ - ज्ञानकर्मसन्यसयोग</title>
      <link>https://pavancv.github.io/chintana/books/geeta/chapter4/shloka34/</link>
      <pubDate>Thu, 20 Oct 2022 13:50:55 +0530</pubDate>
      
      <guid>https://pavancv.github.io/chintana/books/geeta/chapter4/shloka34/</guid>
      <description>श्लोक ४.३४ तद्विद्धि प्रणिपातेन परिप्रश्नेन सेवया ।
उपदेक्ष्यन्ति ते ज्ञानं ज्ञानिनस्तत्त्वदर्शिनः ॥ ४.३४ ॥ श्रीमत्मध्वाचार्यभगवत्पादाचर्य विरचित गीताभाष्य इदानीमपि ज्ञान्येव। तथाऽप्यभिभवान्मोहः। मा तूक्ता। ॥ ४.३४ ॥
श्रीराघवेन्द्रतीर्थविरचित गीताविवृतिः कर्मणो ज्ञानमधिकमित्युक्त्वा तत्संपादयेत्याह । तदिति । तस्माज्ज्ञानस्याधिकत्वात्कर्मणां ज्ञानेनैव फलवत्त्वादिति वा । तत्तवदर्शिनो ज्ञानिनः प्रणिपातेन त्वत्कृतवन्दनेन त्वत्सेवया त्वत्कृतपरिप्रश्नेन च ते तुभ्य ज्ञानं ज्ञानजनकं शास्रमुपदेक्ष्यंति । तेभ्यः तज्ज्ञातव्यमर्थं विद्धि जानीहि । तदित्यस्यावृत्तिः ।
अर्जुनस्य ज्ञानित्वेऽपि ज्ञानतिरोभावनिवृत्यर्थं विद्धीत्युक्तिः ।
पार्थ प्रति ज्ञानोपदेशार्थमेव कृष्णस्य प्रवृत्तत्वात्‌ । न त्वेवाहं (२-१२) इत्यादिना संक्षेपेणोपदिष्टत्वात्‌ । ज्ञनं तेऽहं सविज्ञानं (७-२) इत्यादिना विस्तरेणोपदेक्ष्माणत्वात्‌ तदविरोधायोपदेक्ष्यंतीत्यस्योपदेक्ष्याम इत्यर्थो ज्ञेयः ॥ ४.</description>
    </item>
    
    <item>
      <title>श्लोक ४.३३ - ज्ञानकर्मसन्यसयोग</title>
      <link>https://pavancv.github.io/chintana/books/geeta/chapter4/shloka33/</link>
      <pubDate>Thu, 20 Oct 2022 13:50:53 +0530</pubDate>
      
      <guid>https://pavancv.github.io/chintana/books/geeta/chapter4/shloka33/</guid>
      <description>श्लोक ४.३३ श्रेयान्द्रव्यमयाद्यज्ञाज्ज्ञानयज्ञः परन्तप ।
सर्वं कर्माखिलं पार्थ ज्ञाने परिसमाप्यते ॥ ४.३३ ॥ श्रीमत्मध्वाचार्यभगवत्पादाचर्य विरचित गीताभाष्य अखिलमुपासनाद्यङ्गयुक्तम्। ज्ञानफलमेवेत्यर्थः। ॥ ४.३३ ॥
श्रीराघवेन्द्रतीर्थविरचित गीताविवृतिः उक्तयज्ञेषु कोयज्ञः श्रेष्ठ इति जिज्ञासायामाह ॥ श्रेयानिति । द्रव्यमयादिति प्रागुक्तयज्ञांतराणामुपलक्षणम्‌ । देवतोद्देशेन द्रव्यत्यागादिरूपाद्यज्ञाद्भगवज्ज्ञानसंपादनरूपो यज्ञः श्रेयान्‌ श्रेष्ठः । कुत इत्यत उक्तं ॥ सर्वमिति ।
अखिलं खिलं सशेषं न भवतीत्यखिलम्‌ । समुद्रं मनसा ध्यायीतेत्यादिकर्मंसमृद्ध्यर्थोपासनाद्यङ्गसहितं सर्वं कर्म ज्ञाने परिसमाप्यते पूर्यते । ज्ञाने जाते ज्ञानलक्षणफलेन सफलं भवतीत्यर्थः । यद्वा आखिलमिति विभागः। आ समंतात्‌ खिलमल्पमत्यल्पमपि सर्वं कर्म ज्ञाने जाते परिसमाप्यते । फलवद्भवतीत्यर्थः ॥ ४.</description>
    </item>
    
    <item>
      <title>श्लोक ४.३२ - ज्ञानकर्मसन्यसयोग</title>
      <link>https://pavancv.github.io/chintana/books/geeta/chapter4/shloka32/</link>
      <pubDate>Thu, 20 Oct 2022 13:50:51 +0530</pubDate>
      
      <guid>https://pavancv.github.io/chintana/books/geeta/chapter4/shloka32/</guid>
      <description>श्लोक ४.३२ एवं बहुविधा यज्ञा वितता ब्रह्मणो मुखे ।
कर्मजान्विद्धि तान्सर्वानेवं ज्ञात्वा विमोक्ष्यसे ॥ ४.३२ ॥ श्रीमत्मध्वाचार्यभगवत्पादाचर्य विरचित गीताभाष्य ब्रह्मणः परमात्मनो मुखे। अहं हि सर्वयज्ञानां भोक्ता च प्रभुरेव च 9।24 इति वक्ष्यति। मानसिकवाचिककायिककर्मजा एव हि ते सर्वे। एवं ज्ञात्वा तानि कर्माणि कृत्वा विमोक्ष्यसे। युद्धं परित्यज्य यन्मोक्षार्थं करिष्यसि तदपि कर्म। अतो विहितं न त्याज्यमिति भावः। ॥ ४.३२ ॥
श्रीराघवेन्द्रतीर्थविरचित गीताविवृतिः उक्तान्कर्मभेदानुपसंहरति ॥ एवमिति । एवं दैवमेवेत्यादिना श्लोकषट्केनोक्तदिशा मानसिकवाचिककायिकभेदेन बहुप्रकाराः यज्ञाः ब्रह्मणो हरेर्मुखे वितता विस्तृताः तस्य सर्वयज्ञभोक्तुतवात्‌। अहं हि सर्वयज्ञानां भोक्ता(९-२४) इत्यादेः । श्रोत्रादि इत्यादिनोक्तेंद्रियनियमनादिरूपयज्ञेषु तदाराध्यस्यानुक्तेर्ब्रह्मणोऽन्यस्तदाराध्य इति शंकानिरासाय ब्रह्मणो मुखे वितता इत्यक्तम्‌ ।</description>
    </item>
    
    <item>
      <title>श्लोक ४.३१ - ज्ञानकर्मसन्यसयोग</title>
      <link>https://pavancv.github.io/chintana/books/geeta/chapter4/shloka31/</link>
      <pubDate>Thu, 20 Oct 2022 13:50:50 +0530</pubDate>
      
      <guid>https://pavancv.github.io/chintana/books/geeta/chapter4/shloka31/</guid>
      <description>श्लोक ४.३१ यज्ञशिष्टामृतभुजो यान्ति ब्रह्म सनातनम् ।
नायं लोकोऽस्त्ययज्ञस्य कुतो़ऽन्यः कुरुसत्तम ॥ ४.३१ ॥ श्रीमत्मध्वाचार्यभगवत्पादाचर्य विरचित गीताभाष्य श्रीराघवेन्द्रतीर्थविरचित गीताविवृतिः एवं यज्ञभेदान्‌ ज्ञात्वा ताननुतिष्टतामननुतिष्ठतां च फलभेदमाह ॥ यज्ञेति । यज्ञे देवतायै दत्तहविःशेषोऽमृतमुच्यते। तद्भुजः यजञनुष्टातार इति यावत्‌ । सनातनमनादिनित्यं बह्म याति प्राप्नुवंति । अयज्ञस्य तु अयं लोकः अल्पसुखोऽपि मानुषो लोको नास्ति । कुतोऽन्यः स्वर्गादिः । अतो यज्ञाः सर्वथा कार्या इति भावः ॥ ३१॥
पद विचार </description>
    </item>
    
    <item>
      <title>श्लोक ४.३० - ज्ञानकर्मसन्यसयोग</title>
      <link>https://pavancv.github.io/chintana/books/geeta/chapter4/shloka30/</link>
      <pubDate>Wed, 19 Oct 2022 21:07:37 +0530</pubDate>
      
      <guid>https://pavancv.github.io/chintana/books/geeta/chapter4/shloka30/</guid>
      <description>श्लोक ४.३० अपरे नियताहाराः प्राणान्प्राणेषु जुह्वति ।
सर्वेऽप्येते यज्ञविदो यज्ञक्षपितकल्मषाः ॥ ४.३० ॥ श्रीमत्मध्वाचार्यभगवत्पादाचर्य विरचित गीताभाष्य नियताहारत्वेनैव प्राणशोषात्प्राणान् प्राणेषु जुह्वति। यच्छेद्वाङ्मनसी प्राज्ञः कठ.3।13 इत्यादिश्रुत्युक्तप्रकारेण वा। अन्यदपि ग्रन्थान्तरे सिद्धम्। यदस्याल्पाशनं तेन प्राणाः प्राणेषु वै हुताः इति ॥ ४.३० ॥ ॥ ४.३१ ॥
श्रीराघवेन्द्रतीर्थविरचित गीताविवृतिः अपरे नियताहाराः संतः प्राणानिंद्रियाणि श्रोत्रादींद्रियवृत्तीः प्राणेष्विंद्रियेषु जुह्वति संकुचितवृत्तीन्प्राणान्कुर्वंति नियताहारत्वेेनेंद्रियाणां शक्तिह्रासादिति भावः । यद्वा प्राणान्वागादींद्रियदेवान्‌ मनःप्रभृत्युत्तमदेवाधीनान्ध्यायंतीत्यर्थः। अस्मिन्पक्षे भगवत्पूजात्वेन नियताहारः पृथग्यज्ञो ज्ञातव्यः । तान्स्तौति ॥ सर्वेऽप्येत इति । यज्ञविदो यज्ञज्ञाः यज्ञक्षपितकल्मषाः यज्ञानुष्ठाननाशितपापाः ॥ ४.</description>
    </item>
    
    <item>
      <title>श्लोक ४.२९ - ज्ञानकर्मसन्यसयोग</title>
      <link>https://pavancv.github.io/chintana/books/geeta/chapter4/shloka29/</link>
      <pubDate>Wed, 19 Oct 2022 21:07:34 +0530</pubDate>
      
      <guid>https://pavancv.github.io/chintana/books/geeta/chapter4/shloka29/</guid>
      <description>श्लोक ४.२९ अपाने जुह्वति प्राण प्राणेऽपानं तथाऽपरे ।
प्राणापानगती रुद्ध्वा प्राणायामपरायणाः ॥ ४.२९ ॥ श्रीमत्मध्वाचार्यभगवत्पादाचर्य विरचित गीताभाष्य अपरे प्राणायामपरायणाः प्राणमपाने जुह्वति अपानं च प्राणे। कुम्बकस्था एव भवन्तीत्यर्थः ॥ ४.२९ ॥
श्रीराघवेन्द्रतीर्थविरचित गीताविवृतिः अपरे प्राणायामपरायणाः प्राणापानगती रुद्ध्वा निरद्धघ अपाने प्राण जुह्वति तत्र प्रवेशयंति प्राणे चापानं जुह्वति कुम्भकस्था एवेत्यर्थः ॥ ४.२९ ॥
पद विचार </description>
    </item>
    
    <item>
      <title>श्लोक ४.२८ - ज्ञानकर्मसन्यसयोग</title>
      <link>https://pavancv.github.io/chintana/books/geeta/chapter4/shloka28/</link>
      <pubDate>Wed, 19 Oct 2022 21:07:32 +0530</pubDate>
      
      <guid>https://pavancv.github.io/chintana/books/geeta/chapter4/shloka28/</guid>
      <description>श्लोक ४.२८ द्रव्ययज्ञास्तपोयज्ञा योगयज्ञास्तथापरे ।
स्वाध्यायज्ञानयज्ञाश्च यतयः संशितव्रताः ॥ ४.२८ ॥ श्रीमत्मध्वाचार्यभगवत्पादाचर्य विरचित गीताभाष्य द्रव्यं जुह्वतीति द्रव्ययज्ञाः। तपः परमेश्वरार्पणबुद्ध्या तत्र जुह्वतीति तपोयज्ञा इत्यादि। इदं तपो हविः एतद्ब्रह्माग्नौ जुहोति तत्पूजार्थमिति होमः। तदर्पण एव होमबुद्धिः ॥ ४.२९ ॥
श्रीराघवेन्द्रतीर्थविरचित गीताविवृतिः अपरे द्रव्ययज्ञाः द्रव्यस्य याजकाः । कर्त्रर्थोऽयं यज्ञशब्दः । तपोयज्ञाः कृच्छ्रचांद्रायणादितपो हर्यर्पणबुद्ध्य हरौ जुह्वतीति तपोयज्ञाः । भगवत्पूजात्वेन ध्यानं कुर्वतीति योगयज्ञाः । विष्णुपूजात्वेन स्वाध्यायमधीयत इति स्वाध्याययज्ञाः। येज्ञेनैवेति सर्वत्रान्वेतीत्युक्तं तदर्थः प्राग्वत्‌। ज्ञानयज्ञाः भगवपूजात्वेन श्रवणादि कुर्वतीति । संशितव्रताः तीक्षणव्रताः यतयो यत्नशीलाः ॥। २८।।</description>
    </item>
    
    <item>
      <title>श्लोक ४.२७ - ज्ञानकर्मसन्यसयोग</title>
      <link>https://pavancv.github.io/chintana/books/geeta/chapter4/shloka27/</link>
      <pubDate>Wed, 19 Oct 2022 21:07:30 +0530</pubDate>
      
      <guid>https://pavancv.github.io/chintana/books/geeta/chapter4/shloka27/</guid>
      <description>श्लोक ४.२७ सर्वाणीन्द्रियकर्माणि प्राणकर्माणि चापरे ।
आत्मसंयमयोगाग्नौ जुह्वति ज्ञानदीपिते ॥ ४.२७ ॥ श्रीमत्मध्वाचार्यभगवत्पादाचर्य विरचित गीताभाष्य आत्मसंयमाख्योपायाग्नौ ॥ ४.२७ ॥
श्रीराघवेन्द्रतीर्थविरचित गीताविवृतिः अपरे योगिनः सर्वाणींद्रियकर्माणि वाक्‌पाणिपादपायूपस्थरूपकर्मेद्रियव्यापारान्‌ तथा प्राणकर्माणि प्राणापानादिव्यापारांश्च आत्मसंयमयोगाग्नौ जुह्वति। आत्मनो मनसो यः संयमः स एव योग उपायः । स एवाग्निः ज्ञानदीपिते तत्र जुह्वति यज्ञेनैव भगवदधीनताज्ञानपूर्वं स्वातंत्र्याभिमानत्यागेन मनो निगृह्य कर्मेद्रियादिव्यापारान्‌ भगवत्पूजात्वेन नियच्छंतीत्यर्थः ॥ ४.२७ ॥
पद विचार </description>
    </item>
    
    <item>
      <title>श्लोक ४.२६ - ज्ञानकर्मसन्यसयोग</title>
      <link>https://pavancv.github.io/chintana/books/geeta/chapter4/shloka26/</link>
      <pubDate>Wed, 19 Oct 2022 21:07:28 +0530</pubDate>
      
      <guid>https://pavancv.github.io/chintana/books/geeta/chapter4/shloka26/</guid>
      <description>श्लोक ४.२६ श्रोत्रादीनीन्द्रियाण्यन्ये संयमाग्निषु जुह्वति ।
शब्दादीन्विषयानन्य इन्द्रियाग्निषु जुह्वति ॥ ४.२६ ॥ श्रीमत्मध्वाचार्यभगवत्पादाचर्य विरचित गीताभाष्य आचर्येण टिप्पणी न कृतः -
श्रीराघवेन्द्रतीर्थविरचित गीताविवृतिः अन्ये योगिनः श्रोत्रादीनि ज्ञानेंद्रियाणि संयमाग्निषु जुह्वति । भगवत्पूजात्वेनेंद्रियनियमनं कुर्वंति । प्रत्याहारादिना सर्वं यज्ञाख्यहर्यधीनं, न क्कचिदपि स्वातंत्र्यमिति ज्ञात्वेत्यर्थः । एतदपि ब्रह्मार्पणरूपमेव विवक्षितम्‌। एवमग्रेऽपि। अत एव वक्ष्यति एवं बहुविधा यज्ञा इति ज्ञेयम्‌। अन्ये योगिनः शब्दादीन्‌ शब्दस्पर्शरूपरसगंधान्विषयान्‌श्रोत्रादीन्द्रियाख्याग्निषु जुह्वति। यज्ञेनैव यज्ञाधीनं ज्ञात्वा स्वस्वातत्र्याभिमानत्यागेन भगवत्पूजात्वेन विषयान्भुञ्जत इत्यर्थः ॥ ४.२६ ॥
पद विचार </description>
    </item>
    
    <item>
      <title>श्लोक ४.२५ - ज्ञानकर्मसन्यसयोग</title>
      <link>https://pavancv.github.io/chintana/books/geeta/chapter4/shloka25/</link>
      <pubDate>Wed, 19 Oct 2022 21:07:26 +0530</pubDate>
      
      <guid>https://pavancv.github.io/chintana/books/geeta/chapter4/shloka25/</guid>
      <description>श्लोक ४.२५ दैवमेवापरे यज्ञं योगिनः पर्युपासते ।
ब्रह्माग्नावपरे यज्ञं यज्ञेनैवोपजुह्वति ॥ ४.२५ ॥ श्रीमत्मध्वाचार्यभगवत्पादाचर्य विरचित गीताभाष्य यज्ञभेदानाह दैवमित्यादिना। दैवं भगवन्तम् स एव तेषां यज्ञः। भगवदुपासनं यज्ञमिति क्रियाविशेषण्। नान्यत्तेषामस्ति यतीनां केषाञ्चित्। यज्ञं भगवन्तम्।
यज्ञेन यज्ञम् ऋक्सं.8।4।19।6 यजुस्सं 31।16 यज्ञो विष्णुर्देवता इत्यादिश्रुतिः। यज्ञेन प्रसिद्धेनैव यज्ञं प्रति जुह्वतीति सर्वत्र समम्। तं यज्ञं ऋक्सं.8।4।18।2 यजुस्सं.31।9 इत्यादौ। उक्तं चविष्णुं रुद्रेण पशुना ब्रह्मा ज्येष्ठेन सूनुना। अयजन्मानसे यज्ञे पितरं प्रपितामहः इति। ॥ ४.२५ ॥
श्रीराघवेन्द्रतीर्थविरचित गीताविवृतिः पूर्वं भगवदधीनकर्तृत्वानुसंधानपूर्वं तत्प्रीत्युद्देशेन वर्णाश्रमविहितानुष्ठनं कर्मेति सामान्यतः कर्मस्वरूपमुक्तं तद्यज्ञादिभेदभिन्नमित्याह॥ दैवमिति । दैवं विष्णुं यज्ञं यथा भवति तथाऽऽपरे केचन योगिनो यतयः पर्युपासते । यज्ञपदमत्रोपासनरूपक्रियाविशेषणम्‌ । दैवमेवेत्येवकारोऽपि क्रिययैवान्वेति । भगवदुपासनमेव यज्ञतयाऽनुतिष्ठंति केचिद्यतय इत्यर्थः । एतेनायज्ञस्येत्यादिना यज्ञादिहीनस्य नायं लोकोऽस्तीति वक्ष्यमाणतया यत्याश्रमविलोपप्रसंग इति शंका निरस्ता। तेषामपि भगवदुपासनारूपयज्ञसत्त्वादिति ।</description>
    </item>
    
    <item>
      <title>श्लोक ४.२४ - ज्ञानकर्मसन्यसयोग</title>
      <link>https://pavancv.github.io/chintana/books/geeta/chapter4/shloka24/</link>
      <pubDate>Wed, 19 Oct 2022 21:07:25 +0530</pubDate>
      
      <guid>https://pavancv.github.io/chintana/books/geeta/chapter4/shloka24/</guid>
      <description>श्लोक ४.२४ ब्रह्मार्पणं ब्रह्महविर्ब्रह्माग्नौ ब्रह्मणा हुतम् ।
ब्रह्मैव तेन गन्तव्यं ब्रह्मकर्मसमाधिना ॥ ४.२४ ॥ श्रीमत्मध्वाचार्यभगवत्पादाचर्य विरचित गीताभाष्य ज्ञानावस्थितचेतस्त्वं स्पष्टयति ब्रह्मार्पणमिति। सर्वमेतद्ब्रह्मेत्युच्यते तदधीनसत्ताप्रवृत्तिमत्त्वात् न तु तत्स्वरूपत्वात्। उक्तं हित्वदधीनं यतः सर्वमतः सर्वो भवानिति। वदन्ति मुनयः सर्वे न तु सर्वस्वरूपतः इति पाद्मे। सर्वं तत्प्रज्ञानेत्रम् ऐ.उ.5।3 इति च
एतं ह्येव बह्वृचः ऐ.आ.3।2।9 इत्यादि च।
समाधिना सह ब्रह्मैव कर्म। ॥ ४.२४ ॥
श्रीराघवेन्द्रतीर्थविरचित गीताविवृतिः एवं तत्ते कर्म प्रवक्ष्यामीति प्रतिज्ञातं कर्मस्वरूपं संक्षेपविस्ताराभ्यां प्रतिपाद्य गतसंगस्य इत्यनेनोपसंहृत्याधुना ज्ञानावस्थितचेतस्तवं स्पष्टयति ॥ ब्रह्मेति । अर्प्यते समर्प्यतऽनेनेत्यर्पणं दर्वीपिठरादि । अर्पणहविरग्नीनां ब्रह्माभेद उच्यते ब्रह्म च तदर्पणं चेत्यादिव्युत्पत्तेः । तथा समाधिना सह सहितं कर्म चाग्निहोत्रादि ब्रह्मेति कर्मसमाध्योरपि । तथा ब्रह्मणा हुतमित्यत्रापि प्रायपाठाद् ब्रह्मैव हुतमिति होमस्यापि ब्रह्माभेदः । स॒ तु अर्पणादिसत्ताप्रतीत्यदेः ब्रह्मधीनत्वाभिप्रायेण । त्वदधीनं यतस्सर्वमतः सर्वो मतो भवान्‌ (पाद्मे) इत्यादेः । इति मां योऽभिजानातीति श्लोकांते शेषः। तेनैव ब्रह्म गंतव्यमित्यन्वयः । एतेन ज्ञानावस्थितचेतः पदोक्तं परमेश्वरज्ञानमेवंरूपमिति स्पष्टीकृतं भवति । यद्वा ब्रह्मणा हृतमिति असामानाधिकरण्यनिर्देशप्रायपाठात्‌ । ब्रह्मण्यर्पणं ब्रहाणो हविः ब्रह्मणोऽग्नौ ब्रह्मणः कर्म ब्रह्मकर्म न केवलं कर्ममात्रं ब्रह्मणः किंतु समाधिना सहितं न ब्रह्मण इत्यर्थः । अर्पणादिकं सर्वं तत्स्वामिकमिति यो जानाति तेन ब्रह्म गंतव्यमिति योजना। एतेन प्राङ्मुक्तपदेनोक्तस्वातंत्र्यभिमानत्यागः कर्मागमुक्तः स कुत्र कार्यः । त्यक्तस्वातंत्र्याभिमानं च वस्तु किमधीनं ज्ञेयम्‌ । यज्ञायेत्युक्तयज्ञार्थत्वं च किमिति शंकात्रयं निरस्तम्‌ । हविरादौ स्वातंत्रयाभिमानत्यागब्रह्माधीनत्वयोः, विष्णवर्पणमेव यज्ञर्थत्वमित्यस्य चात्र प्रतीतेरिति ॥ ४.</description>
    </item>
    
    <item>
      <title>श्लोक ४.२३ - ज्ञानकर्मसन्यसयोग</title>
      <link>https://pavancv.github.io/chintana/books/geeta/chapter4/shloka23/</link>
      <pubDate>Wed, 19 Oct 2022 21:07:23 +0530</pubDate>
      
      <guid>https://pavancv.github.io/chintana/books/geeta/chapter4/shloka23/</guid>
      <description>श्लोक ४.२३ गतसङ्गस्य मुक्तस्य ज्ञानावस्थितचेतसः ।
यज्ञायाचरतः कर्म समग्रं प्रविलीयते ॥ ४.२३ ॥ श्रीमत्मध्वाचार्यभगवत्पादाचर्य विरचित गीताभाष्य उपसंहरति गतसङ्गस्येति। गतसङ्गस्य फलस्नेहरहितस्य मुक्तस्य शरीराद्यनभिमानिनः। ज्ञानावस्थितचेतसः परमेश्वरज्ञानिनः ॥ ४.२३ ॥
श्रीराघवेन्द्रतीर्थविरचित गीताविवृतिः विक्षिप्य प्रागुक्तं पिंडीकृत्य दर्शयति ॥ गतसंगस्येति । गतसंगस्य फलस्नेहरहितस्य । मुक्तस्य देहाद्यभिमानहीनस्य । स्वातंत्र्याभिमानहीनस्येति वा। ज्ञानावस्थितचेतसः विष्णुज्ञानेऽभिनिविष्टचित्तस्य। यज्ञाय विष्णवे तत्प्रीत्यर्थं कर्माचरतः कुर्वतः कर्म प्रविलीयते बंधकं न भवतीत्यर्थः । यस्येत्यादिना यत्कामादिवर्जनमुक्तं तद्गतसंगस्येत्यनेन त्यक्तसर्वपरिग्रह इत्येतत्‌ मक्तस्येत्यनेन कर्मण्यकर्मेति नित्यतृप्त इति च ज्ञानावस्थितचेतस इत्यनेन पिंडीकृत्य प्रदर्शितं ध्येयम्‌ ॥ ४.</description>
    </item>
    
    <item>
      <title>श्लोक ४.२२ - ज्ञानकर्मसन्यसयोग</title>
      <link>https://pavancv.github.io/chintana/books/geeta/chapter4/shloka22/</link>
      <pubDate>Wed, 19 Oct 2022 21:07:21 +0530</pubDate>
      
      <guid>https://pavancv.github.io/chintana/books/geeta/chapter4/shloka22/</guid>
      <description>श्लोक ४.२२ यदृच्छालाभसन्तुष्टो द्वन्द्वातीतो विमत्सरः।
समः सिद्धावसिद्धौ च कृत्वापि न निबध्यते ॥ ४.२२ ॥ श्रीमत्मध्वाचार्यभगवत्पादाचर्य विरचित गीताभाष्य यतचित्तात्मनो लक्षणमाह यदृच्छालाभेति। कथं द्वन्द्वातीतत्वं इति आह समः सिद्धाविति ॥ ४.२२ ॥
श्रीराघवेन्द्रतीर्थविरचित गीताविवृतिः यतचित्तात्मा कीदृश इत्यतस्तस्य लक्षणमाह॥ यदृच्छेति । अप्रयत्नलब्धेन तृप्तिमान्‌ । सुखदुःखलाभालाभादिद्वंद्वान्यतीतो द्वंद्वातीतः। विमत्सरः स्वानधीनत्वनिमित्तमनःखेदहीनः द्वंद्वातीतत्वं किंप्रकारमिति जिज्ञासायां तद्विवृणोति ॥ सम इत्यादिना ।
सिद्ध्यसिद्धयोरुत्सेकानुत्सेकहीनत्वरूपसमत्वमेव द्वंद्वातीतत्वमित्यर्थः । एवंविधः कर्म कृत्वाऽपि तेन न निबध्यत इति। यदृच्छालाभसंतुष्टत्वादिकं यतचित्तात्मनो लक्षणमित्युक्तं भवति ॥ ४.२२ ॥
पद विचार ऋच्छ : To fail/loose</description>
    </item>
    
    <item>
      <title>श्लोक ४.२१ - ज्ञानकर्मसन्यसयोग</title>
      <link>https://pavancv.github.io/chintana/books/geeta/chapter4/shloka21/</link>
      <pubDate>Wed, 19 Oct 2022 21:07:20 +0530</pubDate>
      
      <guid>https://pavancv.github.io/chintana/books/geeta/chapter4/shloka21/</guid>
      <description>श्लोक ४.२१ निराशीर्यतचित्तात्मा त्यक्तसर्वपरिग्रहः ।
शारीरं केवलं कर्म कुर्वन्नाप्नोति किल्बिषम् ॥ ४.२१ ॥ श्रीमत्मध्वाचार्यभगवत्पादाचर्य विरचित गीताभाष्य कामादित्यागोपायमाह निराशीरिति। यतचित्तात्मा भूत्वा निराशीरित्यर्थः। आत्मा मनः। परिग्रहत्यागोऽनभिमानम्।नैव किञ्चित्करोति 4।20 इत्यस्याभिप्रायमाह नाप्नोति किल्बिषमिति ॥ ४.२१ ॥
श्रीराघवेन्द्रतीर्थविरचित गीताविवृतिः कामसंकल्पादित्यागोपायमाह ॥ निराशीरिति ।
आत्मा मनः । यतौ नियतौ चित्तात्मानौ यस्य स यतचित्तात्मा भूत्वा निराशीः निष्कामः त्यक्तसर्वपरिग्रहश्च भवतीत्यर्थः । मनोनिग्रहेणैव कामादित्याग इति भावः । परिग्रहत्यागो नाम देहेंद्रियादिपरिग्रहे अभिमानत्यागो ज्ञेयः । केवलं शारीरं शरीरयात्रार्थम्‌ । यद्वा केवलं कामादिरहितं शारीरं शरीरेन्द्रियादिकरणकं कार्म कुर्वन्‌ किल्बिषं कर्मबंधं नाप्नोति । नैव किंचित्करोतीति प्रागुक्तस्य कर्मणां मिथ्यात्वादिति विपरीतभ्रमस्य निरासाय नाप्नोति किल्बिषमिति तदभिप्रायोऽत्र गौण्या वृत्त्या वर्णितः ॥ ४.</description>
    </item>
    
    <item>
      <title>श्लोक ४.२० - ज्ञानकर्मसन्यसयोग</title>
      <link>https://pavancv.github.io/chintana/books/geeta/chapter4/shloka20/</link>
      <pubDate>Tue, 18 Oct 2022 22:06:33 +0530</pubDate>
      
      <guid>https://pavancv.github.io/chintana/books/geeta/chapter4/shloka20/</guid>
      <description>श्लोक ४.२० त्यक्त्वा कर्मफलासङ्गं नित्यतृप्तो निराश्रयः ।
कर्मण्यभिप्रवृत्तोऽपि नैव किञ्चित्करोति सः ॥ ४.२० ॥ श्रीमत्मध्वाचार्यभगवत्पादाचर्य विरचित गीताभाष्य न च कामसङ्कल्पाभावेनालम् आसङ्गं स्नेहं च त्यक्त्वा ज्ञानस्वरूपमाह पुनर्नित्यतृप्त इति। नित्यतृप्तनिराश्रयेश्वरसरूपोऽस्मीति तथाविधः ॥ ४.२० ॥
श्रीराघवेन्द्रतीर्थविरचित गीताविवृतिः कामसंकल्पवर्जितत्वमात्रेण न कर्मस्वरूपं पूर्णम्‌ । किंतु कर्मफलस्नेहत्यागेनापि भाव्यमित्याह ॥ त्यक्त्वेति ।
कर्मणि फले चासंगं स्नेहं च त्यक्तवा नित्यतृप्तो निराश्रयः नित्यतृप्तनिराश्रयभगवत्सरूपोऽस्मीति ज्ञानवान्‌। कर्मण्यभिप्रवृत्तोऽपि स नैव किंचित्वरोति स्वतंत्र्याभावात्‌ । अनिराश्रय इति वा पदविभागः । भगवदाश्रयत्वादनिराश्रय इत्यर्थः ॥ ४.२० ॥</description>
    </item>
    
    <item>
      <title>श्लोक ४.१९ - ज्ञानकर्मसन्यसयोग</title>
      <link>https://pavancv.github.io/chintana/books/geeta/chapter4/shloka19/</link>
      <pubDate>Tue, 18 Oct 2022 22:06:31 +0530</pubDate>
      
      <guid>https://pavancv.github.io/chintana/books/geeta/chapter4/shloka19/</guid>
      <description>श्लोक ४.१९ यस्य सर्वे समारम्भाः कामसङ्कल्पवर्जिताः ।
ज्ञानाग्निदग्धकर्माणं तमाहुः पण्डितं बुधाः ॥ ४.१९ ॥ श्रीमत्मध्वाचार्यभगवत्पादाचर्य विरचित गीताभाष्य एतदेव प्रपञ्चयति यस्येत्यादिना श्लोकपञ्चकेन। उक्तप्रकारेण ज्ञानाग्निदग्धकर्माणम् ॥ ४.१९ ॥
श्रीराघवेन्द्रतीर्थविरचित गीताविवृतिः न केवलं कर्तृत्वाभिमानत्यागेन वर्णाश्रमोचितकृत्स्नकर्मकृत्त्वम्‌ । किंतु कामादिपरित्यागेनापि भाव्यमिति भावेन कर्मस्वरूपमेव प्रपञ्चयति ॥ यस्येत्यादिश्लोकपञ्चकेन । यस्य पुंसः सर्वे समारंभाः । सर्वे कर्मोपक्रमाः कामसंकल्पवर्जिताः । कामः फलेच्छा । अनेनेदं स्वर्गादि साधविष्यामीति संकल्पः । ताभ्यां हीनाः । तं ज्ञानाग्निदग्धकर्माणं हरेरेव स्वतंत्रकर्तृत्वं ज्ञात्वा पश्चात्स्वस्य स्वातंत्र्येण कर्माभावज्ञानित्वं ज्ञानाग्निदग्धकर्मत्वं तादृशं बुधाः ज्ञानिनः पंडितं तत्त्वज्ञानिनमाहुः ॥ ४.</description>
    </item>
    
    <item>
      <title>श्लोक ४.१७/८ - ज्ञानकर्मसन्यसयोग</title>
      <link>https://pavancv.github.io/chintana/books/geeta/chapter4/shloka17/</link>
      <pubDate>Tue, 18 Oct 2022 22:06:26 +0530</pubDate>
      
      <guid>https://pavancv.github.io/chintana/books/geeta/chapter4/shloka17/</guid>
      <description>श्लोक ४.१७/८ कर्मणो ह्यपि बोद्धव्यं बोद्धव्यं च विकर्मणः ।
अकर्मणश्च बोद्धव्यं गहना कर्मणो गतिः ॥ ४.१७ ॥
कर्मण्यकर्म यः पश्येदकर्मणि च कर्म यः ।
स बुद्धिमान् मनुष्येषु स युक्तः कृत्स्नकर्मकृत् ॥ ४.१८ ॥
श्रीमत्मध्वाचार्यभगवत्पादाचर्य विरचित गीताभाष्य न केवलं तज्ज्ञात्वा मोक्ष्यसे ज्ञात्वैवेत्याशयवानाह कर्मण इति। तच्चोक्तम् अज्ञात्वा भगवान्कस्य कर्माकर्मविकर्मकम्। दर्शनं याति हि मुने कुतो मुक्तिश्च तद्विना इति। अकर्म कर्माकरणम् कर्माकर्मान्यद्विकर्म निषिद्धं कर्म बन्धकत्वात्। ततो विविच्य कर्मादि बोद्धव्यमित्यादि। न च शापादिनाकवयोऽप्यत्र मोहिताः 4।16 अशक्यं चैतज्ज्ञातुमित्याह गहनेति। ॥ ४.</description>
    </item>
    
    <item>
      <title>श्लोक ४.१६ - ज्ञानकर्मसन्यसयोग</title>
      <link>https://pavancv.github.io/chintana/books/geeta/chapter4/shloka16/</link>
      <pubDate>Tue, 18 Oct 2022 22:06:24 +0530</pubDate>
      
      <guid>https://pavancv.github.io/chintana/books/geeta/chapter4/shloka16/</guid>
      <description>श्लोक ४.१६ किं कर्म किमकर्मेति कवयोऽप्यत्र मोहिताः ।
तत्ते कर्म प्रवक्ष्यामि यज्ज्ञात्वा मोक्ष्यसेऽशुभात् ॥ ४.१६ ॥ श्रीमत्मध्वाचार्यभगवत्पादाचर्य विरचित गीताभाष्य कर्म कुरु इत्युक्तम् तस्य कर्मणो दुर्विज्ञेयत्वमाह सम्यग्वक्तुम् किं कर्म किमकर्मेति। ॥ ४.१६ ॥
श्रीराघवेन्द्रतीर्थविरचित गीताविवृतिः कुर्विति कर्तव्यतयोक्तकर्मस्वरूपं वक्तुं तत्र जिज्ञासाजननाय कर्मणो दुर्ज्ञेयत्वमाह ॥ किमिति ।
अकर्मपदेन कर्माभावो विरुद्धकर्म च ग्राह्यम्‌ । अत्र कर्मविषये कवयोऽपि मोहिताः विभ्रामवंतः , तर्हि किं तत्स्वरूपं ब्रूहीत्यत आह ॥ तदिति । तस्मात्कवीनामपि मोहविषयत्वादिति वा यत्कर्तव्यत्वादिनोक्तं तत्कर्मेति वा ते जिज्ञासवे प्रवक्ष्यामि । यज्ज्ञात्वाऽशुभात्कर्मबंधान्मोक्ष्यसे तत्कर्मेति वा । कर्म प्रवक्ष्यामीत्यकर्मविकर्मणोरप्युपलक्षणम्‌ । अनुष्ठेयतया प्राधान्यात्कर्मेत्येवोक्तम्‌ । यद्वा ते कर्मेत्यत्राकारप्रश्लेषेणाकर्मेत्यपि पदच्छेदो ज्ञेयः ॥ १६॥</description>
    </item>
    
    <item>
      <title>श्लोक ४.१५ - ज्ञानकर्मसन्यसयोग</title>
      <link>https://pavancv.github.io/chintana/books/geeta/chapter4/shloka15/</link>
      <pubDate>Tue, 18 Oct 2022 22:06:22 +0530</pubDate>
      
      <guid>https://pavancv.github.io/chintana/books/geeta/chapter4/shloka15/</guid>
      <description>श्लोक ४.१५ एवं ज्ञात्वा कृतं कर्म पूर्वैरपि मुमुक्षुभिः ।
कुरु कर्मैव तस्मात्त्वं पूर्वैः पूर्वतरं कृतम् ॥ ४.१५ ॥ श्रीमत्मध्वाचार्यभगवत्पादाचर्य विरचित गीताभाष्य एवं ज्ञात्वा कर्मकरणे आचारोऽप्यस्तीत्याह एवमिति। पूर्वतरं कर्म पूर्वभावीत्यर्थः। ॥ ४.१५ ॥
श्रीराघवेन्द्रतीर्थविरचित गीताविवृतिः यदि ज्ञानी कर्ममर्न बध्यते तर्हि ममापि ज्ञानित्वात्कर्मबंधाभावरूपमुक्तिसत्त्वात्कथं कर्मविधानमित्यतो ज्ञानिनामप्यधिकमोक्षाकांक्षया कर्मकरणे आचारोऽप्यस्तौत्याह ॥ एवमिति ।
प्राक्‌ जनकादीनां विवस्वदादीनां च विद्यमानमपि ज्ञानित्वं भगवतो न विवक्षितम्‌ । अत्र तु विवक्षितमिति न तेन पौनरुक्त्यं शंक्यं । पूर्वर्मुमुक्षुभिः । आक्केः तच्छीलतद्धर्मतत्साधुकारिष्विति तत्साधुकारिण्युप्रत्ययः । अधिकमोक्षेच्छावद्भिः एवं उक्तप्रकारेण हरिं ज्ञात्वाऽपि कर्म कृतम्‌ । तस्मात्त्वमपि पूर्वैः कृतं पूर्वतरं ततोऽपि पूर्वभावि कर्म कु्र्विति ॥ ४.</description>
    </item>
    
    <item>
      <title>श्लोक ४.१३/१४ - ज्ञानकर्मसन्यसयोग</title>
      <link>https://pavancv.github.io/chintana/books/geeta/chapter4/shloka13/</link>
      <pubDate>Tue, 18 Oct 2022 22:06:17 +0530</pubDate>
      
      <guid>https://pavancv.github.io/chintana/books/geeta/chapter4/shloka13/</guid>
      <description>श्लोक ४.१३/१४ चातुर्वर्ण्यं मया सृष्टं गुणकर्मविभागशः ।
तस्य कर्तारमपि मां विद्ध्यकर्तारमव्ययम् ॥ ४.१३ ॥
न मां कर्माणि लिम्पन्ति न मे कर्मफले स्पृहा ।
इति मां योऽभिजानाति कर्मभिर्न स बध्यते ॥ ४.१४ ॥
श्रीमत्मध्वाचार्यभगवत्पादाचर्य विरचित गीताभाष्य अहमेव हि कर्तेत्याह चातुर्वर्ण्यमिति चतुर्वर्णसमुदायः। सात्त्विको ब्राह्मणः सात्त्विकराजसः क्षत्रियः राजसतामसो वैश्यः तामसः शूद्र इति गुणविभागः। कर्मविभागस्तुशमो दमः 18।42 इत्यादिना वक्ष्यते। क्रियायां वैलक्षण्यात्कर्ताऽप्यकर्ता।
तथा हि श्रुतिः विश्वकर्मा विमनाः ऋक्सं.8।3।17 इत्यादि।
तनुर्विद्या क्रियाऽऽकृतिः भाग.6।4।46 इति च।
साधितं चैतत्पुरस्तात् पृ.</description>
    </item>
    
    <item>
      <title>श्लोक ४.१२ - ज्ञानकर्मसन्यसयोग</title>
      <link>https://pavancv.github.io/chintana/books/geeta/chapter4/shloka12/</link>
      <pubDate>Tue, 18 Oct 2022 22:06:15 +0530</pubDate>
      
      <guid>https://pavancv.github.io/chintana/books/geeta/chapter4/shloka12/</guid>
      <description>श्लोक ४.१२ काङ्क्षन्तः कर्मणां सिद्धिं यजन्त इह देवताः।
क्षिप्रं हि मानुषे लोके सिद्धिर्भवति कर्मजा ॥ ४.१२ ॥ श्रीमत्मध्वाचार्यभगवत्पादाचर्य विरचित गीताभाष्य कुतो मम वर्त्मानुवर्तन्ते क्षिप्रं हि अत एव हि फलप्राप्तिः। तस्मात्ते धनसनयः छां.उ.1।7।6 इति श्रुतिः ॥ ४.१२ ॥
श्रीराघवेन्द्रतीर्थविरचित गीताविवृतिः एतावान्दिशेषः । अहमेव सर्वयज्ञानां भोक्ता प्रेरकश्च । तदेतज्ज्ञात्वा भागवताः निष्कामाः मामेव यजंते । त्रैविद्यास्ते तत्तत्त्वमजानानाः कर्मणां सिद्धिं काक्षंतः, अन्यदेवता इह यजंत इति ।
ननु मम वर्त्मानुवर्तत इति यत्सर्वकर्मकर्तृत्वं सर्वकर्मभोक्तृत्वं चोक्तं तत्र सर्वकर्मकतृत्वं जौवानामस्वातंत्र्यदर्शनात्‌ सिद्धम्‌ । यज्ञादिभोक्ततृत्वं कुतो मानाज्ज्ञेयमित्यत आह॥ क्षिप्रं हीति।</description>
    </item>
    
    <item>
      <title>श्लोक ४.११ - ज्ञानकर्मसन्यसयोग</title>
      <link>https://pavancv.github.io/chintana/books/geeta/chapter4/shloka11/</link>
      <pubDate>Tue, 18 Oct 2022 22:06:13 +0530</pubDate>
      
      <guid>https://pavancv.github.io/chintana/books/geeta/chapter4/shloka11/</guid>
      <description>श्लोक ४.११ ये यथा मां प्रपद्यन्ते तांस्तथैव भजाम्यहम् ।
मम वर्त्मानुवर्तन्ते मनुष्याः पार्थ सर्वशः ॥ ४.११ ॥ श्रीमत्मध्वाचार्यभगवत्पादाचर्य विरचित गीताभाष्य न च मद्भजनमात्रेण मुक्तिर्भवत्यन्यदेवतारूपेण तथापि सर्वेषामानुरूप्येण फलं ददामीत्याह येयथेति। सेवयामि फलदानेन न तु गुणभावेन। कथमयं विशेषः इत्यत आह मम वर्त्मेति। अन्यदेवता यजन्तोऽपि मम वर्त्मैवानुवर्तन्ते। सर्वकर्मकर्तृत्वात् भोक्तृत्वाच्च मम। येऽप्यन्यदेवताभक्ताः 9।23 इति वक्ष्यति। यो देवानां नामधा एक एव ऋक्सं.8।3।17।3 इति श्रुतिः। भगवानेव च तत्राभिधीयते। अजस्य नाभावध्येकमर्पितम् ऋक्सं.8।3।17।6 इति तल्लिङ्गात् ॥ ४.११ ॥</description>
    </item>
    
    <item>
      <title>श्लोक ४.१० - ज्ञानकर्मसन्यसयोग</title>
      <link>https://pavancv.github.io/chintana/books/geeta/chapter4/shloka10/</link>
      <pubDate>Sun, 16 Oct 2022 15:46:31 +0530</pubDate>
      
      <guid>https://pavancv.github.io/chintana/books/geeta/chapter4/shloka10/</guid>
      <description>श्लोक ४.१० वीतरागभयक्रोधा मन्मया मामुपाश्रिताः ।
बहवो ज्ञानतपसा पूता मद्भावमागताः ॥ ४.१० ॥ श्रीमत्मध्वाचार्यभगवत्पादाचर्य विरचित गीताभाष्य सन्ति च तथा मुक्ता इत्याह वीतरागेति। मन्मयाः मत्प्रचुराः सर्वत्र मां विना न किञ्चित्पश्यन्तीत्यर्थः। ॥ ४.१० ॥
श्रीराघवेन्द्रतीर्थविरचित गीताविवृतिः एवं ज्ञात्वा मुक्ताः संति किमित्यत: संतीत्याह॥ वीतरागेति । तज्ज्ञानस्य मुक्तिहेतुत्वं कुत इत्यतो वाऽऽह ॥ वीतेति । अपगतरागभयक्रोधाः मन्मयाः मत्प्रधानाः । अहमेव प्रधान इति जानंत इति यावत्‌ ।
यद्व मन्मया मत्प्रचुरा मामेव सर्वभूतेषु सत्ताप्रतीत्यादिप्रदं जानंत इति यावत्‌। मामुपाश्रिताः मदेकशरणाः बहवो ज्ञानाख्यतपसा ज्ञानेन तपसा चेति वा, पूताः दग्धकर्माणः मद्वावं मयि सायुज्यलक्षणं भावं स्थितिमागताः प्राप्ताः ॥ ४.</description>
    </item>
    
    <item>
      <title>श्लोक ४.९ - ज्ञानकर्मसन्यसयोग</title>
      <link>https://pavancv.github.io/chintana/books/geeta/chapter4/shloka9/</link>
      <pubDate>Sun, 16 Oct 2022 15:46:29 +0530</pubDate>
      
      <guid>https://pavancv.github.io/chintana/books/geeta/chapter4/shloka9/</guid>
      <description>श्लोक ४.९ जन्म कर्म च मे दिव्यमेवं यो वेत्ति तत्त्वतः ।
त्यक्त्वा देहं पुनर्जन्म नैति मामेति सोऽर्जुन ॥ ४.९ ॥ श्रीमत्मध्वाचार्यभगवत्पादाचर्य विरचित गीताभाष्य पृथङ्मुक्त्युक्तिर्हि सर्वज्ञानि(न)नियमदर्शनार्थम्। न तु तावन्मात्रेण मुक्तिरित्युक्तम् 3।20।वेदाद्युक्तं तु सर्वं यो ज्ञात्वोपास्ते सदा हि माम्। तस्यैव दर्शनपथं यामि नान्यस्य कस्यचित् इत्युक्तेश्च महाकौर्मे। अत्रोक्तस्यैतज्ज्ञात्वैव जन्म नैतीति गतिः। इतरवाक्यानां नान्या गतिः। नान्यस्य कस्यचिदिति विशेषणात् तत्त्वत इति विशेषणाच्च सर्वं ज्ञानमापतति। यत्रैवं भवति तत्र तत्त्वत इति विशेषणे न विरोधः। उक्तं च एकं च तत्त्वतो ज्ञातुं विना सर्वज्ञतां नरः। न समर्थो महेन्द्रोऽपि तस्मात्सर्वत्र जिज्ञसेत् इति स्कान्दे।</description>
    </item>
    
    <item>
      <title>श्लोक ४.७/८ - ज्ञानकर्मसन्यसयोग</title>
      <link>https://pavancv.github.io/chintana/books/geeta/chapter4/shloka7/</link>
      <pubDate>Sun, 16 Oct 2022 15:46:25 +0530</pubDate>
      
      <guid>https://pavancv.github.io/chintana/books/geeta/chapter4/shloka7/</guid>
      <description>श्लोक ४.७/८ यदा यदा हि धर्मस्य ग्लानिर्भवति भारत ।
अभ्युत्थानमधर्मस्य तदाऽऽत्मानं सृजाम्यहम् ॥ ४.७ ॥
परित्राणाय साधूनां विनाशाय च दुष्कृताम् ।
धर्मसंस्थापनार्थाय संभवामि युगे युगे ॥ ४.८ ॥
श्रीमत्मध्वाचार्यभगवत्पादाचर्य विरचित गीताभाष्य &amp;ndash; आचर्येण श्लोक(४.७) टिप्पणी न कृतः &amp;ndash;
न जन्मनैव परित्राणादि कार्यमिति नियमः। तथापि लीलया स्वभावेन च यथेष्टचारी। तथा ह्युक्तम् देवस्यैष स्वभावोऽयम्।लोकवत्तु लीलाकैवल्यम् ब्र.सू.2।1।33क्रीडतो बालकस्येव चेष्टां तस्य निशामय। अरिभयादिव स्वयं पुराद्व्यवात्सीद्यदनन्तवीर्यः। पूर्णोऽयमस्यान्न न किञ्चिदाप्यं तथापि सर्वाः कुरुते प्रवृत्तीः। अतो विरुद्धेषुमिमं वदन्ति परावरज्ञा मुनयः प्रशान्ताः इत्यादि ऋग्वेदखिलेषु। ॥ ४.</description>
    </item>
    
    <item>
      <title>श्लोक ४.६ - ज्ञानकर्मसन्यसयोग</title>
      <link>https://pavancv.github.io/chintana/books/geeta/chapter4/shloka6/</link>
      <pubDate>Sun, 16 Oct 2022 15:46:23 +0530</pubDate>
      
      <guid>https://pavancv.github.io/chintana/books/geeta/chapter4/shloka6/</guid>
      <description>श्लोक ४.६ अजोऽपि सन्नव्ययात्मा भूतानामीश्वरोऽपि सन् ।
प्रकृतिं स्वामधिष्ठाय संभवाम्यात्ममायया ॥ ४.६ ॥ श्रीमत्मध्वाचार्यभगवत्पादाचर्य विरचित गीताभाष्य न तर्ह्यनादिर्भवानित्यत आह अजोऽपीति। अव्यय आत्मा देहोऽपीत्यव्ययात्मा।
अनन्तं विश्वतोमुखम् 11।11 इति
रूपविशेषणमुत्तरत्रएतन्नानावताराणां निधानं बीजमव्ययम् भागं.1।3।5 इति
चजगृहे भाग.1।3।1 इति तु व्यक्तिः।
युक्तयस्तूक्ताः मा.भा.2।24 पृ139
आत्माऽनादित्वं तु सर्वसमम्। कथमनादिनित्यस्य जनिः प्रकृतिं स्वामधिष्ठाय प्रकृत्या जातेषु वसुदेवादिषु तथैव तेषां जात इव प्रतीये इत्यर्थः। न तु स्वतन्त्रामधिष्ठायेत्याह स्वामिति। द्रव्यं कर्म च भाग. 2।10।142 इति ह्युक्तम्। सा हि तत्रोक्ता। ततः सर्वसृष्टेः। आत्ममायया आत्मज्ञानेन प्रकृतेः पृथगभिधानात्।केतुः केतश्चितिश्चित्तं मतिः क्रतुर्मनीषा माया इति ह्यभिधानम्। सृष्टिकारणया तेषां शरीरादि सृष्ट्वा विमोहिकया। अजात एव जात इव प्रतीये वा। उक्तं च महदादेश्च माता या श्रीर्भूमिरिति कल्पिता। विमोहिका च दुर्गाख्या ताभिर्विष्णुरजोऽपि हि। जातवत्प्रथते ह्यात्मचिद्बलान्मूढचेतसाम् इति। ईश्वर ईशेभ्योऽपि वरः। तच्चोक्तम् ईशेभ्यो ब्रह्मरुद्रश्रीशेषादिभ्यो यतो भवान्। वरोऽत ईश्वराख्या ते मुख्या नान्यस्य कस्यचित् इति ब्रह्मवैवर्ते।समर्थ ईश इत्युक्तस्तद्वरत्वात्त्वमीश्वरः इति च ॥ ४.</description>
    </item>
    
    <item>
      <title>श्लोक ४.५ - ज्ञानकर्मसन्यसयोग</title>
      <link>https://pavancv.github.io/chintana/books/geeta/chapter4/shloka5/</link>
      <pubDate>Sun, 16 Oct 2022 15:46:16 +0530</pubDate>
      
      <guid>https://pavancv.github.io/chintana/books/geeta/chapter4/shloka5/</guid>
      <description>श्लोक ४.५ श्री भगवानुवाच
बहूनि मे व्यतीतानि जन्मानि तव चार्जुन ।
तान्यहं वेद सर्वाणि न त्वं वेत्थ परन्तप ॥ ४.५ ॥ श्रीमत्मध्वाचार्यभगवत्पादाचर्य विरचित गीताभाष्य &amp;ndash; आचर्येण टिप्पणी न कृतः &amp;ndash;
श्रीराघवेन्द्रतीर्थविरचित गीताविवृतिः अत एव विदितप्रश्नाभिप्रायो भगवान्‌ तव चेति न त्वं वेत्थेति पराक्त्वाज्ञत्वयोरुक्तिं कृतवान्‌ । अन्यथा बहूनि मे व्यतीतानि जन्मानि इत्येतावता प्रश्नपरिहारात्तव चेत्याद्युक्तिर्व्यर्था स्यादिति ज्ञेयम् ॥‌ ५ ॥
पद विचार व्यतीत : Past, Gone </description>
    </item>
    
    <item>
      <title>श्लोक ४.४ - ज्ञानकर्मसन्यसयोग</title>
      <link>https://pavancv.github.io/chintana/books/geeta/chapter4/shloka4/</link>
      <pubDate>Sun, 16 Oct 2022 15:46:14 +0530</pubDate>
      
      <guid>https://pavancv.github.io/chintana/books/geeta/chapter4/shloka4/</guid>
      <description>श्लोक ४.४ अर्जुन उवाच
अपरं भवतो जन्म परं जन्म विवस्वतः ।
कथमेतद्विजानीयां त्वमादौ प्रोक्तवानिति श्रीमत्मध्वाचार्यभगवत्पादाचर्य विरचित गीताभाष्य मयि सर्वाणि (३.३०) इत्युक्तम्। तन्माहात्म्यमादितो ज्ञातुं पृच्छति अपरमिति ॥ ४.४ ॥
श्रीराघवेन्द्रतीर्थविरचित गीताविवृतिः मयि सर्वाणि (३-३०) इत्यत्र हरेः पूज्यत्वं अर्जुनस्य पूजकत्वमित्युक्तम्‌। तथा तस्यैव स्वतन्त्रकर्तृत्वमन्यस्य तदधीनकर्तुत्वमुक्तम्‌ । एवं च पूज्यपूजकत्वादिना तत्राभिप्रेतं जीवेश्वरमेदं प्रमाणेन ज्ञातुं पृच्छति । अपरमित्यादिना ।
एवं च न त्वेवाहं (२-१२) इत्यादिना सर्वप्रकारेणोत्पत्तिनाशराहित्यं भगवतः श्रुतवान्कथमेवम्‌ अपरं पश्चात्तनं भवतो जन्मेति पृच्छतीति चोद्यानवकाशः ॥ ४ ॥</description>
    </item>
    
    <item>
      <title>श्लोक ४.३ - ज्ञानकर्मसन्यसयोग</title>
      <link>https://pavancv.github.io/chintana/books/geeta/chapter4/shloka3/</link>
      <pubDate>Sun, 16 Oct 2022 15:46:13 +0530</pubDate>
      
      <guid>https://pavancv.github.io/chintana/books/geeta/chapter4/shloka3/</guid>
      <description>श्लोक ४.३ स एवायं मया तेऽद्य योगः प्रोक्तः पुरातनः ।
भक्तोऽसि मे सखा चेति रहस्यं ह्येतदुत्तमम् ॥ ४.३ ॥ श्रीमत्मध्वाचार्यभगवत्पादाचर्य विरचित गीताभाष्य – पूर्वश्लोके कृतः –
श्रीराघवेन्द्रतीर्थविरचित गीताविवृतिः कुतः प्रोक्त इत्यत उक्तम्‌ ॥ भक्तोऽसौत्यादि । हि शब्दो हेतौ । भक्तत्वादिहेतुना हि यतस्ते प्रोक्तोऽत एतद्रहस्यं उत्तमं चेति । हि यतो रहस्यं उत्तमं चातो भक्तत्वात्ते प्रोक्तः अवश्यानुष्ठानायेति वा।
कर्मणैव हि संसिद्धिं (३-२०) इत्यत्र गृहस्थधर्मस्त्वया न त्याज्य इत्यत्र जनकादिज्ञान्याचार उक्तः । अत्र तु निवृत्तकर्मानुष्ठाने महदाचारः प्रमाणत्वेनोच्यत इति न तेन गतार्थत्वं शंक्यम्‌ ॥ ३ ॥</description>
    </item>
    
    <item>
      <title>श्लोक ४.२ - ज्ञानकर्मसन्यसयोग</title>
      <link>https://pavancv.github.io/chintana/books/geeta/chapter4/shloka2/</link>
      <pubDate>Sun, 16 Oct 2022 15:46:03 +0530</pubDate>
      
      <guid>https://pavancv.github.io/chintana/books/geeta/chapter4/shloka2/</guid>
      <description>श्लोक ४.२ एवं परम्पराप्राप्तमिमं राजर्षयो विदुः ।
स कालेनेह महता योगो नष्टः परन्तप ॥ ४.२ ॥ श्रीमत्मध्वाचार्यभगवत्पादाचर्य विरचित गीताभाष्य &amp;ndash; पूर्वश्लोके कृतः &amp;ndash;
श्रीराघवेन्द्रतीर्थविरचित गीताविवृतिः राजानश्च ऋषयश्चेति वा, राजर्षयो राजश्रेष्ठाः निमिप्रभृतयः स्वपित्रिक्ष्वाकुप्रभृतिभिः विदुरिति वा । अत्र प्रवचनवेदनशब्दैः विवस्वदादीनामनुष्ठानमप्युपलक्ष्यम्‌ । अद्यतनानामज्ञाने कारणमाह । स इति ॥
हे परंतप शत्रुतापन स च योगः महता कालेन इह लोके नष्टः अदर्शनं गतः ॥ २ ॥
पद विचार निमि : King Nimi</description>
    </item>
    
    <item>
      <title>श्लोक ४.१ - ज्ञानकर्मसन्यसयोग</title>
      <link>https://pavancv.github.io/chintana/books/geeta/chapter4/shloka1/</link>
      <pubDate>Sun, 16 Oct 2022 15:38:15 +0530</pubDate>
      
      <guid>https://pavancv.github.io/chintana/books/geeta/chapter4/shloka1/</guid>
      <description>श्लोक ४.१ श्री भगवानुवाच
इमं विवस्वते योगं प्रोक्तवानहमव्ययम् ।
विवस्वान् मनवे प्राह मनुरिक्ष्वाकवेऽब्रवीत् ॥ ४.१ ॥ श्रीमत्मध्वाचार्यभगवत्पादाचर्य विरचित गीताभाष्य श्रीमदमलबोधाय नमः। हरिः ॐ ।
बुद्धेः परस्य माहात्म्यं कर्मभेदो ज्ञानमाहात्म्यं चोच्यतेऽस्मिन्नध्याये। पूर्वानुष्ठितश्चायं धर्म इत्याह इममिति ॥ ४.१ .. ४.३ ॥
श्रीराघवेन्द्रतीर्थविरचित गीताविवृतिः ॥ ॐ॥ पूर्वाध्याये नियतं कुरुकर्मत्वं (३-८) इत्यादिना किंचिद्विवृतस्य निवृत्तकर्मणः तथा यो बुद्धेः परतस्तु स (३-४२) इत्यादिना तारतम्यान्तगत्वेनोक्तविष्णोस्तज्ज्ञानस्य च विस्तरेण निरूपणमत्राध्याये क्रियते ।
एवं ज्ञात्वा कृतं कर्म (४-१५) इत्यतः प्राक्तनग्रन्थेन बुद्धेः परस्य विष्णोर्माहात्म्यमुच्यते ।</description>
    </item>
    
  </channel>
</rss>
