<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>दैवासुरसंपत् विभागयोग on चिन्तन</title>
    <link>https://pavancv.github.io/chintana/books/geeta/chapter16/</link>
    <description>Recent content in दैवासुरसंपत् विभागयोग on चिन्तन</description>
    <generator>Hugo -- gohugo.io</generator>
    <language>en-us</language>
    <lastBuildDate>Mon, 21 Feb 2022 10:43:44 +0545</lastBuildDate><atom:link href="https://pavancv.github.io/chintana/books/geeta/chapter16/index.xml" rel="self" type="application/rss+xml" />
    <item>
      <title>श्लोक १६.२४ - दैवासुरसंपत्विभागयोग</title>
      <link>https://pavancv.github.io/chintana/books/geeta/chapter16/shloka24/</link>
      <pubDate>Sat, 16 Dec 2023 21:06:34 +0530</pubDate>
      
      <guid>https://pavancv.github.io/chintana/books/geeta/chapter16/shloka24/</guid>
      <description>श्लोक १६.२४ तस्माच्छास्त्रं प्रमाणं ते कार्याकार्यव्यवस्थितौ ।
ज्ञात्वा शास्त्रविधानोक्तं कर्म कर्तुमिहार्हसि ॥१६.२४॥ श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।
श्रीराघवेन्द्रतीर्थविरचित गीताविवृत्तिः कुतः शास्त्रविध्यतिक्रमे संसिद्दिसुखाद्यभाव इति शंकां निरस्यन्नंगांतरं विधत्ते । तस्मादिति ॥ यस्मादिदं कार्यमिदम् अकार्यमिति व्यवस्थायां ते तव विवेकिनः शास्त्र प्रमाणम्‌ | तदतिक्रमे च दोषः तस्मादिह लोके शास्त्रविधानोक्तं कर्म कर्तुमर्हसि इति ॥१६.२४॥
॥ इति श्रीमद्गीतार्थसंग्रहे श्रीराघवेंद्रयतिकृते षोडषोऽध्यायः ॥ पद विचार अतिक्रमे : cross
निरस्यन्नंगांतरं : निरस्यन् अंगांतरं
॥ ॐ तत्सदिति श्रीमद्भगवद्गीतासूपनिषत्सु ब्रह्मविद्यायां योगशास्रे श्रीकृष्णार्जुनसंवादे दैवासुरसंपत्विभागयोगो नाम षोडषोऽध्यायः ॥१५॥ </description>
    </item>
    
    <item>
      <title>श्लोक १६.२३ - दैवासुरसंपत्विभागयोग</title>
      <link>https://pavancv.github.io/chintana/books/geeta/chapter16/shloka23/</link>
      <pubDate>Sat, 16 Dec 2023 21:06:32 +0530</pubDate>
      
      <guid>https://pavancv.github.io/chintana/books/geeta/chapter16/shloka23/</guid>
      <description>श्लोक १६.२३ यः शास्त्रविधिमुत्सृज्य वर्तते कामकारतः ।
न स सिद्धिमवाप्नोति न सुखं न परां गतिम् ॥१६.२३॥ श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।
श्रीराघवेन्द्रतीर्थविरचित गीताविवृत्तिः श्रेयः साधनानुष्ठाने अंगांतरं विधातुं तदकरणे बाधकं तावदाह । य इति ॥ यः शास्त्रोक्तविधानमुत्त्सृज्य कामकारतः स्वेच्छामात्रेण यत्र क्वचित्‌ प्रवर्तते स सिद्दिं पुमर्थोपायं नावाप्नोति । सुखम् ऐहिकं, परां गतिं मोक्षं वा नाप्नोति ॥१६.२३॥
पद विचार उत्त्सृज्य : Left, abandon</description>
    </item>
    
    <item>
      <title>श्लोक १६.२२ - दैवासुरसंपत्विभागयोग</title>
      <link>https://pavancv.github.io/chintana/books/geeta/chapter16/shloka22/</link>
      <pubDate>Sat, 16 Dec 2023 21:06:31 +0530</pubDate>
      
      <guid>https://pavancv.github.io/chintana/books/geeta/chapter16/shloka22/</guid>
      <description>श्लोक १६.२२ एतैर्विमुक्तः कौन्तेय तमोद्वारैस्त्रिभिर्नरः ।
आचरत्यात्मनः श्रेयस्ततो याति परां गतिम् ॥१६.२२॥ श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।
श्रीराघवेन्द्रतीर्थविरचित गीताविवृत्तिः न केवलं कामादित्यागे नरकाप्राप्तिः परमपुमर्थप्राप्तिः च अस्तीत्याह । एतैरिति ॥
तमोद्वारैर्नरकहेतुभिः त्रिभिरेतैः कामक्रोधलोभैर्विमुक्तो नरः आत्मनः श्रेयः पुमर्थसाधनमाचरति । ततः परां गतिं मोक्षं याति ॥१६.२२॥
पद विचार </description>
    </item>
    
    <item>
      <title>श्लोक १६.२१ - दैवासुरसंपत्विभागयोग</title>
      <link>https://pavancv.github.io/chintana/books/geeta/chapter16/shloka21/</link>
      <pubDate>Sat, 16 Dec 2023 21:06:29 +0530</pubDate>
      
      <guid>https://pavancv.github.io/chintana/books/geeta/chapter16/shloka21/</guid>
      <description>श्लोक १६.२१ त्रिविधं नरकस्येदं द्वारं नाशनमात्मनः ।
कामः क्रोधस्तथा लोभस्तस्मादेतत्त्रयं त्यजेत् ॥१६.२१॥ श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।
श्रीराघवेन्द्रतीर्थविरचित गीताविवृत्तिः उक्तेषु पुमर्थविरोधिषु प्रधानदोषत्रयमवश्यं त्याज्यमित्याह। त्रिविधमिति ॥ कामः क्रोध लोभ इति इदं त्रिविधं नरकद्वारं नरकसाधनम्‌ । अत एव आत्मनो नाशनं अनर्थप्रापकम्‌ तस्मादेतत् त्रयं त्यजेत्‌ । ततश्च कारणाभावान् नरकाणामप्रास्तिः इति भावः ॥१६.२१॥
पद विचार </description>
    </item>
    
    <item>
      <title>श्लोक १६.१९  २० - दैवासुरसंपत्विभागयोग</title>
      <link>https://pavancv.github.io/chintana/books/geeta/chapter16/shloka19/</link>
      <pubDate>Sat, 16 Dec 2023 21:06:25 +0530</pubDate>
      
      <guid>https://pavancv.github.io/chintana/books/geeta/chapter16/shloka19/</guid>
      <description>श्लोक १६.१९ \ २० तानहं द्विषतः क्रूरान्संसारेषु नराधमान् ।
क्षिपाम्यजस्रमशुभानासुरीष्वेव योनिषु ॥१६.१९॥
आसुरीं योनिमापन्ना मूढा जन्मनि जन्मनि ।
मामप्राप्यैव कौन्तेय ततो यान्त्यधमां गतिम् ॥१६.२०॥
श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।
श्रीराघवेन्द्रतीर्थविरचित गीताविवृत्तिः नरके पतंतीत्येतावदेव न तेषां फलम्‌, किंतु किंचित्कालं संसारमनुभूय पश्चान्नत्यनरकमपि मयैव प्राप्नुवंतीत्याह । तानिति द्वाभ्यां ॥ तान्‌ प्रवृत्तिं च(१६.७) इत्यादिनोक्तान्‌ । द्विषतः क्रूरान्‌ अत एव अशुभान्नराधमान्‌ संसारेषु तत्राप्यासुरयोनिषु अजस्रं पुनः पुनः क्षिपामि स्थापयामि ॥१६.१९॥
ततो मूढाः तामसस्वभावाः जन्मनि जन्मनि अनेकजन्मासु आसुरीं योनिमापन्नाः मामप्राप्यैव अधमां नित्यनरकलक्षणां गतिं यांति ॥१६.</description>
    </item>
    
    <item>
      <title>श्लोक १६.१७ - दैवासुरसंपत्विभागयोग</title>
      <link>https://pavancv.github.io/chintana/books/geeta/chapter16/shloka18/</link>
      <pubDate>Sat, 16 Dec 2023 21:06:24 +0530</pubDate>
      
      <guid>https://pavancv.github.io/chintana/books/geeta/chapter16/shloka18/</guid>
      <description>श्लोक १६.१८ अहङ्कारं बलं दर्पं कामं क्रोधं च संश्रिताः ।
मामात्मपरदेहेषु प्रद्विषन्तोऽभ्यसूयकाः ॥१६.१८॥ श्रीमन्मध्वाचार्यभगवत्पादाचर्य विरचित गीताभाष्य मामात्मपरदेहेष्विति। न कस्यचिद्विष्णुः कारयिता। यदि स्यान्ममपीदानीं कारयत्वित्यादि ईश्वरो यदि सर्वस्य कारकः कारयीत माम्। अद्येति वादिनं ब्रूयात्सदाऽधो यास्यसि इति सामवेदे यास्कश्रुतिः। ॥१६.१८॥
श्रीराघवेन्द्रतीर्थविरचित गीताविवृत्तिः सर्वकर्मकारयितारं सर्वांतर्यामिणं त्वां कुतो न यजंत इत्यत आह । अहंकारमिति ॥ अहंकारादि संश्रिताः संतः आत्मदेहे परदेहेषु च नियामकतया स्थितं मां प्रद्विषंतः । यदि ईशरः कारयितास्ति तर्हीदानीमकुर्वाणं मां कारयतु , कुर्वाणं च विघातयतु इत्येवं भगवदपलापरूपप्रद्वेषं कुर्वंतः । अभ्यसूयकाः निर्दोषे दोषान्‌ वदंतः गुणपूर्णे गुणहीनतां वदंतः, यजंत इत्यनुषज्यते ॥१६.</description>
    </item>
    
    <item>
      <title>श्लोक १६.१७ - दैवासुरसंपत्विभागयोग</title>
      <link>https://pavancv.github.io/chintana/books/geeta/chapter16/shloka17/</link>
      <pubDate>Sat, 16 Dec 2023 21:06:21 +0530</pubDate>
      
      <guid>https://pavancv.github.io/chintana/books/geeta/chapter16/shloka17/</guid>
      <description>श्लोक १६.१७ आत्मसम्भाविताः स्तब्धा धनमानमदान्विताः ।
यजन्ते नामयज्ञैस्ते दम्भेनाविधिपूर्वकम् ॥१६.१७॥ श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।
श्रीराघवेन्द्रतीर्थविरचित गीताविवृत्तिः यागादि कुर्वन्तां कथं नरके पात इत्यताह । आत्मेति ॥ आत्मनैव स्वेनैव संभाविता बहुमताः । वयं पूज्या इति मन्यमाना इति यावत् । अत एव स्तब्दाः अनम्राः दननिमित्तगर्वदर्पाभ्याम् उपेतास्ते अविदिपूर्वकं दंभेन स्वमहत्वप्रदर्शननिमित्तेन यज्ञैर्ज्योतिष्टोमादिभिर्यजंते नाम । न कृतार्थबुद्या । अतो नरकप्राप्तिस्तेषाम् इति भावः ॥१६.१७॥
पद विचार </description>
    </item>
    
    <item>
      <title>श्लोक १६.१६ - दैवासुरसंपत्विभागयोग</title>
      <link>https://pavancv.github.io/chintana/books/geeta/chapter16/shloka16/</link>
      <pubDate>Sat, 16 Dec 2023 21:06:18 +0530</pubDate>
      
      <guid>https://pavancv.github.io/chintana/books/geeta/chapter16/shloka16/</guid>
      <description>श्लोक १६.१६ अनेकचित्तविभ्रान्ता मोहजालसमावृताः ।
प्रसक्ताः कामभोगेषु पतन्ति नरकेऽशुचौ ॥१६.१६॥ श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।
श्रीराघवेन्द्रतीर्थविरचित गीताविवृत्तिः एवं चिन्ताप्रकारमुक्त्वा तेषां फलमाह । अनेकेति ॥ अनेकचिन्तायुक्तमनसा विशेषभ्रान्तिमंतः पुत्रमित्रादिविषयमोहाख्यजालेन समावृताः विशेषभोगेष्वतितरामासक्ताः संतः अशुचौ नरके पतन्ति ॥१६.१६॥
पद विचार अनेकचिन्तायुक्तमनसा : अनेक- चिन्ता- युक्तमनसा (filled with anxiety)</description>
    </item>
    
    <item>
      <title>श्लोक १६.१५ - दैवासुरसंपत्विभागयोग</title>
      <link>https://pavancv.github.io/chintana/books/geeta/chapter16/shloka15/</link>
      <pubDate>Sat, 16 Dec 2023 21:06:15 +0530</pubDate>
      
      <guid>https://pavancv.github.io/chintana/books/geeta/chapter16/shloka15/</guid>
      <description>श्लोक १६.१५ आढ्योऽभिजनवानस्मि कोऽन्योऽस्ति सदृशो मया ।
यक्ष्ये दास्यामि मोदिष्य इत्यज्ञानविमोहिताः ॥१६.१५॥ श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।
श्रीराघवेन्द्रतीर्थविरचित गीताविवृत्तिः आढ्यः धनादिसंपन्नः अभिजनवान्‌ कुलीनोतस्ति । मया सदृशोऽन्यः कोऽस्ति ? न कोऽपि । यक्षे यागादिधर्माननुष्ठास्यामि । भूरिदक्षिणान्नादि दास्यामि । मोदिष्ये संतोषं प्राप्यामि इत्येवंरूपेणाज्ञानेन विमोहिताः ॥१६.१५॥
पद विचार </description>
    </item>
    
    <item>
      <title>श्लोक १६.१४ - दैवासुरसंपत्विभागयोग</title>
      <link>https://pavancv.github.io/chintana/books/geeta/chapter16/shloka14/</link>
      <pubDate>Sat, 16 Dec 2023 21:06:14 +0530</pubDate>
      
      <guid>https://pavancv.github.io/chintana/books/geeta/chapter16/shloka14/</guid>
      <description>श्लोक १६.१४ असौ मया हतः शत्रुर्हनिष्ये चापरानपि ।
ईश्वरोऽहमहं भोगी सिद्धोऽहं बलवान्सुखी ॥१६.१४॥ श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।
श्रीराघवेन्द्रतीर्थविरचित गीताविवृत्तिः असौ शत्रुर्मया हतः, अपरानन्यानपि शत्रून्‌ हनिष्ये च । अहमीश्वरः परमेश्वरः, भोगी ऐहिकामुष्मिकभोगसंपपन्नः, सिद्दः कृतकृत्यः, बलवान्‌ समर्थः ॥१६.१४॥
पद विचार </description>
    </item>
    
    <item>
      <title>श्लोक १६.१३ - दैवासुरसंपत्विभागयोग</title>
      <link>https://pavancv.github.io/chintana/books/geeta/chapter16/shloka13/</link>
      <pubDate>Sat, 16 Dec 2023 21:06:12 +0530</pubDate>
      
      <guid>https://pavancv.github.io/chintana/books/geeta/chapter16/shloka13/</guid>
      <description>श्लोक १६.१३ इदमद्य मया लब्धमिमं प्राप्स्ये मनोरथम् ।
इदमस्तीदमपि मे भविष्यति पुनर्धनम् ॥१६.१३॥ श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।
श्रीराघवेन्द्रतीर्थविरचित गीताविवृत्तिः चिंताप्रकारं दर्शयति ॥ इदमित्यादि त्रयेण ॥ इदं धनं अद्य मया लब्दं, इमं मनोरथं प्राप्स्ये प्राप्स्यामि । इदं धनमस्ति इदमपि धनं मे पुनर्भविष्यति ॥१६.१३॥
पद विचार </description>
    </item>
    
    <item>
      <title>श्लोक १६.१२ - दैवासुरसंपत्विभागयोग</title>
      <link>https://pavancv.github.io/chintana/books/geeta/chapter16/shloka12/</link>
      <pubDate>Sat, 16 Dec 2023 21:06:10 +0530</pubDate>
      
      <guid>https://pavancv.github.io/chintana/books/geeta/chapter16/shloka12/</guid>
      <description>श्लोक १६.१२ आशापाशशतैर्बद्धाः कामक्रोधपरायणाः ।
ईहन्ते कामभोगार्थमन्यायेनार्थसञ्चयान् ॥१६.१२॥ श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।
श्रीराघवेन्द्रतीर्थविरचित गीताविवृत्तिः आशा एव पाशास्तेषां शतैर्बद्दाः कामक्रोधा एव परं अयनमेषां ते कामक्रोधपरायणाः, कामभोगार्थं
काम्यविषयानुभवार्थम्‌ अन्यायेन चौर्यादिनाऽर्थसंचयान्‌ द्रव्यसमूहानि ईहंते वांछंति ॥१६.१२॥
पद विचार </description>
    </item>
    
    <item>
      <title>श्लोक १६.११ - दैवासुरसंपत्विभागयोग</title>
      <link>https://pavancv.github.io/chintana/books/geeta/chapter16/shloka11/</link>
      <pubDate>Sat, 16 Dec 2023 21:06:08 +0530</pubDate>
      
      <guid>https://pavancv.github.io/chintana/books/geeta/chapter16/shloka11/</guid>
      <description>श्लोक १६.११ चिन्तामपरिमेयां च प्रलयान्तामुपाश्रिताः ।
कामोपभोगपरमा एतावदिति निश्चिताः ॥१६.११॥ श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।
श्रीराघवेन्द्रतीर्थविरचित गीताविवृत्तिः किंच प्रलयांतां मरणांतां अपरिमेयां परिमातुमशक्यां चिंताम् उपाश्रिताः । कामोपभोगपरमाः काम्यमानवस्त्वनुभव एव परमो येषां ते विषयभोगैकरताः एतावत् ऐहिकमेव फलं नान्यदामुष्मिकमस्तीति निश्चयवंतः ॥१६.११॥
पद विचार </description>
    </item>
    
    <item>
      <title>श्लोक १६.१० - दैवासुरसंपत्विभागयोग</title>
      <link>https://pavancv.github.io/chintana/books/geeta/chapter16/shloka10/</link>
      <pubDate>Sat, 16 Dec 2023 21:06:06 +0530</pubDate>
      
      <guid>https://pavancv.github.io/chintana/books/geeta/chapter16/shloka10/</guid>
      <description>श्लोक १६.१० काममाश्रित्य दुष्पूरं दम्भमानमदान्विताः ।
मोहाद्गृहीत्वासद्ग्राहान्प्रवर्तन्तेऽशुचिव्रताः ॥१६.१०॥ श्रीमन्मध्वाचार्यभगवत्पादाचर्य विरचित गीताभाष्य दुष्पूरो हि कामः।पाताल इव दुष्पूरो मां हि क्लेशयते सदा इति मोक्षधर्मे। ॥१६.१०॥
श्रीराघवेन्द्रतीर्थविरचित गीताविवृत्तिः दुष्णूरं दुःखेन पूरणीयं कामम् इच्छाम् आश्रित्य दंभमानमदैर्युक्ताः संतः मोहात्‌
मिथ्याज्ञानस्वभावात्‌ कुशास्त्राभ्यास- जन्यविपरीतनिश्चयान्‌ , गृहीत्वा आदायासदर्थान्‌ ज्ञात्वेति वा अशुचिव्रताः क्षुद्रभोगाय प्रवर्तंते ॥१६.१०॥
पद विचार </description>
    </item>
    
    <item>
      <title>श्लोक १६.९ - दैवासुरसंपत्विभागयोग</title>
      <link>https://pavancv.github.io/chintana/books/geeta/chapter16/shloka9/</link>
      <pubDate>Sat, 16 Dec 2023 21:06:04 +0530</pubDate>
      
      <guid>https://pavancv.github.io/chintana/books/geeta/chapter16/shloka9/</guid>
      <description>श्लोक १६.९ एतां दृष्टिमवष्टभ्य नष्टात्मानोऽल्पबुद्धयः ।
प्रभवन्त्युग्रकर्माणः क्षयाय जगतोऽहिताः ॥१६.९॥ श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।
श्रीराघवेन्द्रतीर्थविरचित गीताविवृत्तिः एतां दृष्ठिम् आश्रित्य नष्टात्मनः दुष्टचित्ताः अल्पज्ञानाः घोरकर्मनिरताः जगतः अहिताः शत्रवः क्षयाया निष्ठप्राप्तये कलियुगादौ प्रभवंति ॥१६.९॥
पद विचार अवष्टभ्य : Leaning upon, holding</description>
    </item>
    
    <item>
      <title>श्लोक १६.८ - दैवासुरसंपत्विभागयोग</title>
      <link>https://pavancv.github.io/chintana/books/geeta/chapter16/shloka8/</link>
      <pubDate>Sat, 16 Dec 2023 21:06:03 +0530</pubDate>
      
      <guid>https://pavancv.github.io/chintana/books/geeta/chapter16/shloka8/</guid>
      <description>श्लोक १६.८ असत्यमप्रतिष्ठं ते जगदाहुरनीश्वरम् ।
अपरस्परसम्भूतं किमन्यत्कामहैतुकम् ॥१६.८॥ श्रीमन्मध्वाचार्यभगवत्पादाचर्य विरचित गीताभाष्य जगतः सत्यं? प्रतिष्ठा? ईश्वरश्च विष्णुस्तद्वैपरीत्येनाहुः। तस्योपनिषत्सत्यस्य सत्यमिति प्राणा वै सत्यं तेषामेव सत्यम् [बृ.उ.2।1।20] इति हि श्रुतिः। द्वे वा व ब्रह्मणो रूपे मूर्तं चा(चैवा) मूर्तं च मर्त्यं चामृतं च स्थितं च यच्च सच्च त्यच्च [बृ.उ.2।3।1] इति। तस्योपनिषत्सत्यस्य सत्यम् [बृ.उ.2।1।20मैत्र्यु.6।32] इति एष ह्येवैतत्सादयति यामयति चेति इति प्राचीनशालाश्रुतिः। परस्परसम्भवो ह्युक्तःअन्नाद्भवन्ति भूतानि [3।14] इत्यादिना। ॥१६.८॥
श्रीराघवेन्द्रतीर्थविरचित गीताविवृत्तिः किंच जगदसत्यम्‌ । अत्र सत्यप्रतिष्ठेश्वरशब्दा विष्णुपराः । नञ् बहुव्रीहिः । जगद्‌ विशरणकर्तृतया सत्यपदवाच्यविष्णु- हीनमाहुः । स्थितिहेतुतया प्रतिष्ठापदोक्तविष्णुहीनमाहुः । अनीश्नरं स्वामि- हीनमाहुः । जगत्सृष्टयादिकर्तारं ये न जानंति त इति चाहुरासुरजना इत्यनुषंगः । अपरस्परसंभूतं, अन्नाद्‌ भवंति भूतानि इति (३.</description>
    </item>
    
    <item>
      <title>श्लोक १६.७ - दैवासुरसंपत्विभागयोग</title>
      <link>https://pavancv.github.io/chintana/books/geeta/chapter16/shloka7/</link>
      <pubDate>Sat, 16 Dec 2023 21:05:59 +0530</pubDate>
      
      <guid>https://pavancv.github.io/chintana/books/geeta/chapter16/shloka7/</guid>
      <description>श्लोक १६.७ प्रवृत्तिं च निवृत्तिं च जना न विदुरासुराः ।
न शौचं नापि चाचारो न सत्यं तेषु विद्यते ॥१६.७॥ श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।
श्रीराघवेन्द्रतीर्थविरचित गीताविवृत्तिः तदाह- प्रवृत्तिमित्यादिद्वादशश्लोकैः ॥ आसुरा जनाः विहिते प्रवृत्तिं निषिद्दे निवृत्तिं च न विदुः । तेषु शौचाचारसत्यानि न विद्यंते । तात्पर्यद्योतनाय नञ् त्रयोक्तिः ॥१६.७॥
पद विचार </description>
    </item>
    
    <item>
      <title>श्लोक १६.६ - दैवासुरसंपत्विभागयोग</title>
      <link>https://pavancv.github.io/chintana/books/geeta/chapter16/shloka6/</link>
      <pubDate>Sat, 16 Dec 2023 21:05:58 +0530</pubDate>
      
      <guid>https://pavancv.github.io/chintana/books/geeta/chapter16/shloka6/</guid>
      <description>श्लोक १६.६ द्वौ भूतसर्गौ लोकेऽस्मिन् दैव आसुर एव च ।
दैवो विस्तरशः प्रोक्त आसुरं पार्थ मे श्रृणु ॥१६.६॥ श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।
श्रीराघवेन्द्रतीर्थविरचित गीताविवृत्तिः ननु सर्गाणामतिबहुत्तात् देवासुरयोरेवोक्तिः कथमित्यतः शुभाशुभफलाधिक्यादि- भाक्वरूपपूर्व- श्लोकोक्तोपाधिद्वय विवक्षया द्वयोरेवोक्तिरिति भावेनाह द्वाविति ॥
दैव आसुरश्चेति द्वावेव प्राणिनां सर्गौ सृष्टी । भूतसर्गौ प्राणिस्वभावाविति वा । तदुभयजिज्ञासायामाह दैव इति ॥ शृण्णिति विस्तरश इत्यनुषंगः ॥१६.६॥
पद विचार </description>
    </item>
    
    <item>
      <title>श्लोक १६.५ - दैवासुरसंपत्विभागयोग</title>
      <link>https://pavancv.github.io/chintana/books/geeta/chapter16/shloka5/</link>
      <pubDate>Sat, 16 Dec 2023 21:05:55 +0530</pubDate>
      
      <guid>https://pavancv.github.io/chintana/books/geeta/chapter16/shloka5/</guid>
      <description>श्लोक १६.५ दैवी सम्पद्विमोक्षाय निबन्धायासुरी मता ।
मा शुचः सम्पदं दैवीमभिजातोऽसि पाण्डव ॥१६.५॥ श्रीमन्मध्वाचार्यभगवत्पादाचर्य विरचित गीताभाष्य दैवीं सम्पदमभिजातः प्रतिजातः। ॥१६.५॥
श्रीराघवेन्द्रतीर्थविरचित गीताविवृत्तिः दैवसम्पदादेः फलं संदर्शयन्नर्जुनस्यासुरस्वभावशंकां वारयति । अभिजातोऽसि प्रागिवार्थः । जातस्य तव दैवीसंपल्लक्षणमित्यर्थः । वृक्षं प्रति विद्योतत इत्यत्र वृक्ष इव प्रद्योतस्येति । अतो मा शुचः । शोकं मा कार्षीः | निबंधनं नीचस्थाने तमसि निवासः ।
विमोक्षाय विविधमोक्षायेत्युक्त्या मोक्षस्य नानात्वमुच्छते ॥१६.५॥
पद विचार वृक्षं प्रति विद्योतत विद्युत् : Infer lightening from seeing of the Tree (as lightening is instantaneous )</description>
    </item>
    
    <item>
      <title>श्लोक १६.४ - दैवासुरसंपत्विभागयोग</title>
      <link>https://pavancv.github.io/chintana/books/geeta/chapter16/shloka4/</link>
      <pubDate>Sat, 16 Dec 2023 21:05:53 +0530</pubDate>
      
      <guid>https://pavancv.github.io/chintana/books/geeta/chapter16/shloka4/</guid>
      <description>श्लोक १६.४ दम्भो दर्पोऽभिमानश्च क्रोधः पारुष्यमेव च।
अज्ञानं चाभिजातस्य पार्थ सम्पदमासुरीम्॥१६.४॥ श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।
श्रीराघवेन्द्रतीर्थविरचित गीताविवृत्तिः त्यागायासुरलक्षणमाह । दंभ इति ॥ आत्माऽल्पत्वं ज्ञात्वाऽपि महत्त्व प्रदर्शनं दंभः । दर्पः सत्यपि भयकारणे मदात्तदभावदर्शनम्‌ । अभिमानः प्रमाणातिक्रमः । क्रोधः परपीडाकरचित्तविकारः | पारुष्यं निष्ठुरत्वम्‌ । आसुरीं संपदमभिजातस्येत्यस्य प्रागिवार्थः ।
तेन जातस्येत्यकर्मकत्वात् संपदमिति न द्वितीयानुपपत्तिदोषः ॥ १६.४ ॥
पद विचार </description>
    </item>
    
    <item>
      <title>श्लोक १६.१  ३ - दैवासुरसंपत्विभागयोग</title>
      <link>https://pavancv.github.io/chintana/books/geeta/chapter16/shloka1/</link>
      <pubDate>Sat, 16 Dec 2023 21:05:31 +0530</pubDate>
      
      <guid>https://pavancv.github.io/chintana/books/geeta/chapter16/shloka1/</guid>
      <description>श्लोक १६.१ \ ३ श्री भगवानुवाच
अभयं सत्त्वसंशुद्धिः ज्ञानयोगव्यवस्थितिः ।
दानं दमश्च यज्ञश्च स्वाध्यायस्तप आर्जवम् ॥१६.१॥
अहिंसा सत्यमक्रोधस्त्यागः शान्तिरपैशुनम् ।
दया भूतेष्वलोलुप्त्वं मार्दवं ह्रीरचापलम् ॥१६.२॥
तेजः क्षमा धृतिः शौचमद्रोहो नातिमानिता ।
भवन्ति सम्पदं दैवीमभिजातस्य भारत ॥१६.३॥
श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।
श्रीराघवेन्द्रतीर्थविरचित गीताविवृत्तिः ॥ॐ॥ पूर्वाध्याये निर्मानमोहा (१५.५) इत्यादिना संक्षेपेणोक्तस्य पुमर्थयोर्ज्ञनमोक्षयोः साधनस्य यतन्तोऽप्यकृतात्मानः (१५.११) इत्यादिना चोक्तस्य पुमर्थविरोधिनश्च देवासुरलक्षणरूपत्वात्‌ तत्‌ प्रपंचनमस्मिनध्याये क्रियत इति पूर्वसंगतिरध्यायभेदश्च ज्ञेयः ।
विरोध्युक्तिश्च साधनमनुतिष्ठता तत्यागोऽवश्यं कार्य इति भावेनेति बोध्यम्‌ । तत्रादावभ्यर्हितत्वात् एव लक्षणं तावदाह ॥ अभयमित्यादि श्लोकत्रयेण ।</description>
    </item>
    
  </channel>
</rss>
