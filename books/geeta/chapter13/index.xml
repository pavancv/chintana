<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>क्षेत्रक्षेत्रज्ञयोग on चिन्तन</title>
    <link>https://pavancv.github.io/chintana/books/geeta/chapter13/</link>
    <description>Recent content in क्षेत्रक्षेत्रज्ञयोग on चिन्तन</description>
    <generator>Hugo -- gohugo.io</generator>
    <language>en-us</language>
    <lastBuildDate>Sun, 19 Nov 2023 14:13:58 +0530</lastBuildDate>
    <atom:link href="https://pavancv.github.io/chintana/books/geeta/chapter13/index.xml" rel="self" type="application/rss+xml" />
    <item>
      <title>श्लोक १३.३५ - क्षेत्रक्षेत्रज्ञयोग</title>
      <link>https://pavancv.github.io/chintana/books/geeta/chapter13/shloka35/</link>
      <pubDate>Sun, 19 Nov 2023 14:13:58 +0530</pubDate>
      <guid>https://pavancv.github.io/chintana/books/geeta/chapter13/shloka35/</guid>
      <description>श्लोक १३.३५ क्षेत्रक्षेत्रज्ञयोरेवमन्तरं ज्ञानचक्षुषा ।&#xA;भूतप्रकृतिमोक्षं च ये विदुर्यान्ति ते परम् ॥१३.३५॥ श्रीमन्मध्वाचार्यभगवत्पादाचर्य विरचित गीताभाष्य भूतेभ्यः प्रकृतेश्च मोक्षसाधनं अमानित्वादिकम् [13।8]।&#xA;॥१३.३५॥&#xA;श्रीराघवेन्द्रतीर्थविरचित गीताविवृतिः फलोक्त्याऽध्याार्थमुपसंहरति ॥। क्षेत्रेति । क्षेत्रक्षेत्रज्ञयोरेवमुक्त प्रकारेणांतरं भेदं ज्ञानचक्षुषा विवेकदृष्ट्चा ये विदुः । तथा भूतेभ्यः प्रकृतेश्च जीवानां मोक्षो येनेति वा । भूतानां जीवानां अचेतनप्रकृतेः सकाशान्मोक्षो येनेति वा । तदभिमानित्वादिकं प्रागुक्तमोक्षसाधनं च ये विदुः ते ब्रह्म यांतीति ॥१३.३५॥&#xA;इति श्रीमद्गीतार्थसंग्रहे राघवेंद्रयतिकृते त्रयोदशोऽध्यायः ॥ १३॥ पद विचार ॐ तत्सदिति श्रीमद्भगवद्गीतासूपनिषत्सु ब्रह्मविद्यायां योगशास्त्रे श्रीकृष्णार्जुनसंवादे क्षेत्रक्षेत्रज्ञयोगो नाम त्रयोदशोऽध्यायः ॥१३॥ </description>
    </item>
    <item>
      <title>श्लोक १३.३४ - क्षेत्रक्षेत्रज्ञयोग</title>
      <link>https://pavancv.github.io/chintana/books/geeta/chapter13/shloka34/</link>
      <pubDate>Sun, 19 Nov 2023 14:13:57 +0530</pubDate>
      <guid>https://pavancv.github.io/chintana/books/geeta/chapter13/shloka34/</guid>
      <description>श्लोक १३.३४ यथा प्रकाशयत्येकः कृत्स्नं लोकमिमं रविः ।&#xA;क्षेत्रं क्षेत्री तथा कृत्स्नं प्रकाशयति भारत ॥१३.३४॥ श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।&#xA;श्रीराघवेन्द्रतीर्थविरचित गीताविवृतिः यत्क्षेत्रज्ञत्वबिशिष्टतया भगवज्ज्ञानार्थं क्षेत्रादिकमुक्तम्‌ । तत्क्षेत्रज्ञत्वं दृष्टांतेन व्यनक्ति । यथेति । यथैको रविः इमं लोकं कृत्स्नं प्रकाशयति । तथैकः क्षेत्री क्षेत्रस्थः परमात्मा कृत्स्नं क्षेत्रं चेतनाचेतनरूपं प्रकाशयति ॥१३.३४॥&#xA;पद विचार </description>
    </item>
    <item>
      <title>श्लोक १३.३३ - क्षेत्रक्षेत्रज्ञयोग</title>
      <link>https://pavancv.github.io/chintana/books/geeta/chapter13/shloka33/</link>
      <pubDate>Sun, 19 Nov 2023 14:13:55 +0530</pubDate>
      <guid>https://pavancv.github.io/chintana/books/geeta/chapter13/shloka33/</guid>
      <description>श्लोक १३.३३ यथा सर्वगतं सौक्ष्म्यादाकाशं नोपलिप्यते ।&#xA;सर्वत्रावस्थितो देहे तथाऽऽत्मा नोपलिप्यते ॥१३.३३॥ श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।&#xA;श्रीराघवेन्द्रतीर्थविरचित गीताविवृतिः परमात्मनो लेपाभावं दृष्टांतेनोपपादयति ॥ यथेति । पंकादिसर्वगतमप्याकाशं सौक्ष्म्यादप्रतिघत्वान्नोपलिप्यते यथा तथा सर्वत्र नीचोच्चादिदेहे स्थितोऽपि आत्मा परमात्मा नोपलिप्यते ॥ ३३॥&#xA;पद विचार </description>
    </item>
    <item>
      <title>श्लोक १३.३२ - क्षेत्रक्षेत्रज्ञयोग</title>
      <link>https://pavancv.github.io/chintana/books/geeta/chapter13/shloka32/</link>
      <pubDate>Sun, 19 Nov 2023 14:13:53 +0530</pubDate>
      <guid>https://pavancv.github.io/chintana/books/geeta/chapter13/shloka32/</guid>
      <description>श्लोक १३.३२ अनादित्वान्निर्गुणत्वात्परमात्मायमव्ययः ।&#xA;शरीरस्थोऽपि कौन्तेय न करोति न लिप्यते ॥१३.३२॥ श्रीमन्मध्वाचार्यभगवत्पादाचर्य विरचित गीताभाष्य न च व्ययादिस्तस्येत्याह &amp;ndash; अनादित्वादिति। सादि हि प्रायो व्ययि गुणात्मकं च। न करोतीत्यादेरर्थ उक्तः पुरस्तात्। न लौकिकक्रियादिस्तस्य। अतोन प्रज्ञं इत्यादिवदिति। ॥१३.३२॥&#xA;श्रीराघवेन्द्रतीर्थविरचित गीताविवृतिः ननु सर्वभूतेषु तिष्ठतो न विनाश इत्ययुक्तम्‌ । शरीरसंबंधे व्ययादेरावश्यकत्वादित्यतो हेतूक्तिपूर्वं व्ययलेपाद्यभावमाह ॥ अनादित्वादिति । शरीरस्थोऽप्ययं परमात्मा अनादित्वान्निर्गुणत्वात्सत्त्वादि- गुणहीनत्वात्चाव्ययः । नाशादिव्ययहीनः । चिंतासंतापदुःखादिना न लिप्यते न संबध्यते । लौकिकक्रियविलक्षणक्रियावत्त्वान्न करोति च । अनादित्वहेतोर्भावत्वे सतीति विशेषणान्न प्रागभावे व्यभिचारः शंक्यः ।</description>
    </item>
    <item>
      <title>श्लोक १३.३१ - क्षेत्रक्षेत्रज्ञयोग</title>
      <link>https://pavancv.github.io/chintana/books/geeta/chapter13/shloka31/</link>
      <pubDate>Sun, 19 Nov 2023 14:13:52 +0530</pubDate>
      <guid>https://pavancv.github.io/chintana/books/geeta/chapter13/shloka31/</guid>
      <description>श्लोक १३.३१ यदा भूतपृथग्भावमेकस्थमनुपश्यति ।&#xA;तत एव च विस्तारं ब्रह्म सम्पद्यते तदा ॥१३.३१॥ श्रीमन्मध्वाचार्यभगवत्पादाचर्य विरचित गीताभाष्य एकस्थमेकस्मिन्विष्णौ स्थितम्। तत एव च विष्णोर्विस्तारम्। ॥१३.३१॥&#xA;श्रीराघवेन्द्रतीर्थविरचित गीताविवृतिः न केवलं भगवतः सर्वप्रेरकत्वादिज्ञानमात्रेणालम्‌। किंतु तस्य ॐ अवस्थितेरिति काशकृत्स्नः ॐ इति सूत्रोक्तदिशा सर्वाधारत्वाद्यपि ज्ञातव्यमित्युच्यते ॥ यदेति । भूतपृथग्भावं भूतानां जीवानां पृथक्त्वं भेदं एकस्थमेकस्मिन्विष्णौ स्थितम्‌ । किमुक्तं भवति विष्णुनाऽन्योन्यं च पृथग्भूतं भूतग्राममेकविष्ण्वाश्रितं यदानुपश्यतीत्युक्तं भवति । तत एव विष्णुत एव विस्तारमुत्पत्तिं च भूतानामित्यन्वेति। अनु तारतम्येन पश्यति। तदा ब्रह्मा संपद्यते प्राप्नोति ॥१३.</description>
    </item>
    <item>
      <title>श्लोक १३.३० - क्षेत्रक्षेत्रज्ञयोग</title>
      <link>https://pavancv.github.io/chintana/books/geeta/chapter13/shloka30/</link>
      <pubDate>Sun, 19 Nov 2023 14:13:50 +0530</pubDate>
      <guid>https://pavancv.github.io/chintana/books/geeta/chapter13/shloka30/</guid>
      <description>श्लोक १३.३० प्रकृत्यैव च कर्माणि क्रियमाणानि सर्वशः । यः पश्यति तथाऽऽत्मानमकर्तारं स पश्यति ॥१३.३०॥ श्रीमन्मध्वाचार्यभगवत्पादाचर्य विरचित गीताभाष्य आत्मानं चाकर्त्तारं पश्यति स पश्यति। ॥१३.३०॥&#xA;श्रीराघवेन्द्रतीर्थविरचित गीताविवृतिः नन्वीश्वरः कर्मानपेक्षयैव उपद्रष्टा इत्यत्रोक्तदिशायदि सदसद्योनिजन्मसु स्वतंत्रकारणं, तर्हि तस्य वैषम्यादिदोषः स्यात्‌ । कर्मपेक्षितायां स्वातंत्र्यप्रच्युतिस्तस्य स्यात्‌ । तस्यापि कर्त्रंतरसत्त्वाच्च स्वातंत्र्यहानिरेवेत्यत आह ॥ प्रकृत्येति । ल्यबंतमेतत्‌। चशब्दात्पूर्वप्रकृतेश्वरोऽनुषज्यते । ईश्वरेणैव प्रकृत्य पूर्वतनं जीवकर्म उद्बोध्य तदनुसृत्य क्रियमाणानि सर्वकर्माणि यः पश्यति। तथाऽऽत्मानं परमात्मानं अकर्तारं कर्तृहीनं यः पश्यति स पश्यति परमेश्वरमित्यर्थः ।</description>
    </item>
    <item>
      <title>श्लोक १३.२९ - क्षेत्रक्षेत्रज्ञयोग</title>
      <link>https://pavancv.github.io/chintana/books/geeta/chapter13/shloka29/</link>
      <pubDate>Sun, 19 Nov 2023 14:13:47 +0530</pubDate>
      <guid>https://pavancv.github.io/chintana/books/geeta/chapter13/shloka29/</guid>
      <description>श्लोक १३.२९ समं पश्यन्हि सर्वत्र समवस्थितमीश्वरम् ।&#xA;न हिनस्त्यात्मनाऽऽत्मानं ततो याति परां गतिम् ॥१३.२९॥ श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।&#xA;श्रीराघवेन्द्रतीर्थविरचित गीताविवृतिः साम्यादिज्ञानस्य फलमाह ॥ सममिति । सर्वत्र समवस्थितं&#xA;निर्दोषाशेषसद्गुणतया सम्यगवस्थितं ईश्वरं समं सर्वत्र निर्दोषाशेषसद्गुणतयैकप्रकारम्‌ । ॐ न स्थानतोऽपि परस्योभयलिंगं सर्वत्र हि ॐ (२-३-११) इति सूत्रोक्तदिशापश्यन्‌ । आत्मना बुद्धया आत्मानं स्वात्मानं च न हिनस्ति । नरके न पातयति । ततो ज्ञानात्परां गतिं मुक्तिं च यातीत्यर्थः ॥ २९॥&#xA;पद विचार </description>
    </item>
    <item>
      <title>श्लोक १३.२८ - क्षेत्रक्षेत्रज्ञयोग</title>
      <link>https://pavancv.github.io/chintana/books/geeta/chapter13/shloka28/</link>
      <pubDate>Sun, 19 Nov 2023 14:13:45 +0530</pubDate>
      <guid>https://pavancv.github.io/chintana/books/geeta/chapter13/shloka28/</guid>
      <description>श्लोक १३.२८ समं सर्वेषु भूतेषु तिष्ठन्तं परमेश्वरम् ।&#xA;विनश्यत्स्वविनश्यन्तं यः पश्यति स पश्यति ॥१३.२८॥ श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।&#xA;श्रीराघवेन्द्रतीर्थविरचित गीताविवृतिः क्षेत्रज्ञं चापि मां विद्धि सर्वक्षेत्रेषु इति हरेः सर्वशरीरस्थत्वं यदुक्तं तदयुक्तम्‌ । तथात्वेऽधिठान- तारतम्यात्तारतम्यं, दुःखिसहावस्थानाद्दुःखं च स्यादित्यत आह ॥ सममिति । सर्वेषु तारतम्योपेतेषु प्राणिषु तिष्ठंतं परमेश्वरं अचिंत्यशक्तिकं हरिं समं न्यूनाधिकहीनं सर्वत्राशेषसदुणोपेतं , एवं यः पश्यति । विनश्यत्सु सुखदुःसजनिमृत्यादिदोषवत्सु भूतेषु तिष्ठंतं अविनश्यंतं दुःखादिदोषहीनं यः पश्यति स पश्यति । स एव यथार्थ ज्ञानवानित्यर्थः ।। २८॥</description>
    </item>
    <item>
      <title>श्लोक १३.२७ - क्षेत्रक्षेत्रज्ञयोग</title>
      <link>https://pavancv.github.io/chintana/books/geeta/chapter13/shloka27/</link>
      <pubDate>Sun, 19 Nov 2023 14:13:43 +0530</pubDate>
      <guid>https://pavancv.github.io/chintana/books/geeta/chapter13/shloka27/</guid>
      <description>श्लोक १३.२७ यावत्सञ्जायते किञ्चित्सत्त्वं स्थावरजङ्गमम् ।&#xA;क्षेत्रक्षेत्रज्ञसंयोगात्तद्विद्धि भरतर्षभ ॥१३.२७॥ श्रीमन्मध्वाचार्यभगवत्पादाचर्य विरचित गीताभाष्य पुनश्च प्रकृतपुरुषेश्वरस्वरूपं साम्यादिधर्मयुक्तमाह &amp;ndash; यावदित्यादिना। ॥१३.२७॥&#xA;श्रीराघवेन्द्रतीर्थविरचित गीताविवृतिः कार्योपादानत्व- प्रकृत्युपादानक- देहयोगित्वसर्वत्र- समत्वरूपधर्मयुक्ततया प्रकृतिपुरुषेश्वरस्वरूपं पुनरप्याह ॥ यावदिति । न चाप्रतिज्ञातोक्तिदोषः , प्रकृतिपुरुषधर्मोक्तिः यादृक्‌च इत्यत्रेश्वरधर्मोक्तेश्च यत्प्रभाव इत्यत्र प्रतिज्ञातेंऽतर्भावात्‌ । यावत्स्थावरजंगमात्मकं सत्त्वं जीवजातं तत्क्षत्रक्षेत्रज्ञसंयोगात्‌ । चित्प्रकृतिपरमात्मनोः संयोगात् जायते प्रादुर्भवतीति विद्धि ।&#xA;यद्वा उपद्रष्टा इत्यादिना सदसद्योनिजन्मसु भगवानेव स्वतंत्रकारणमिति यदुक्तं तत्प्रपंचयति ॥ यावदिति । उक्त एवार्थः ॥१३.२७॥&#xA;पद विचार </description>
    </item>
    <item>
      <title>श्लोक १३.२६ - क्षेत्रक्षेत्रज्ञयोग</title>
      <link>https://pavancv.github.io/chintana/books/geeta/chapter13/shloka26/</link>
      <pubDate>Sun, 19 Nov 2023 14:13:41 +0530</pubDate>
      <guid>https://pavancv.github.io/chintana/books/geeta/chapter13/shloka26/</guid>
      <description>श्लोक १३.२६ अन्ये त्वेवमजानन्तः श्रुत्वाऽन्येभ्य उपासते ।&#xA;तेऽपि चातितरन्त्येव मृत्युं श्रुतिपरायणाः ॥१३.२६॥ श्रीमन्मध्वाचार्यभगवत्पादाचर्य विरचित गीताभाष्य Refer to previous shloka&#xA;श्रीराघवेन्द्रतीर्थविरचित गीताविवृतिः अन्ये तु मनुष्यास्तु एवं स्वप्रतिभावलेनात्मानमजानंतः अन्येभ्यः श्रुत्वा मत्वेत्यपि ग्राह्यम्‌ । उपासते ध्यायंति । ततः पश्यंति च । तेऽपि च अल्पतरप्रतिभावंतोऽपि श्रुतिपरायणाः बहुश्रवणवंतः संतः मृत्युं संसारं अतितरंति इवेत्यर्थः ।। २६॥&#xA;पद विचार अतितरंति :</description>
    </item>
    <item>
      <title>श्लोक १३.२५ - क्षेत्रक्षेत्रज्ञयोग</title>
      <link>https://pavancv.github.io/chintana/books/geeta/chapter13/shloka25/</link>
      <pubDate>Sun, 19 Nov 2023 14:13:39 +0530</pubDate>
      <guid>https://pavancv.github.io/chintana/books/geeta/chapter13/shloka25/</guid>
      <description>श्लोक १३.२५ ध्यानेनात्मनि पश्यन्ति केचिदात्मानमात्मना ।&#xA;अन्ये सांख्येन योगेन कर्मयोगेन चापरे ॥१३.२५॥ श्रीमन्मध्वाचार्यभगवत्पादाचर्य विरचित गीताभाष्य साङ्ख्येन वेदोक्तभगवत्स्वरूपज्ञानेन। कर्मिणामपि श्रुत्वा ज्ञात्वा ध्यात्वा दृष्टिः। श्रावकाणां च ज्ञात्वा ध्यात्वा। साङ्ख्यानां च ध्यात्वा। तथा च गौपवनश्रुतिः &amp;ndash; कर्म कृतवा च तच्छ्रुत्वा ज्ञात्वा ध्यात्वाऽनुपश्यति। श्रावकोऽपि तथा ज्ञात्वा ध्यात्वा ज्ञान्यपि पश्यति। अन्यथा तस्य दृष्टिर्हि कथञ्चिन्नोपजायते इति। अन्य इत्यशक्तानामप्युपायदर्शनार्थम्। ॥१३.२५, २६॥&#xA;श्रीराघवेन्द्रतीर्थविरचित गीताविवृतिः परमपुरुषादिदर्शने साधनमाह ॥ ध्यानेनेति । केचिच्छ्रवणमननोपेताः ध्यानेन आत्मना बुद्ध्याऽऽत्मानं भगवंतं आत्मनि देहे पश्यंति । अन्ये सांख्येन योगेन वेदोक्तभगवत्स्वरूप- परोक्षज्ञानेन ध्यानेन चेत्यनुषज्यते । आत्मानं पश्यंति । अपरे श्रवणादिहीनाः कर्मयोगेन च कर्मरूपोपायेन सांख्येन ध्यानेन चेत्यनुषज्यते। साधुकर्मानुष्ठान- लब्धभगवत्प्रसाद- जन्यश्रवणमनन- ध्यानैरात्मानं पश्यंति । ध्याने अशक्तानां सांख्यसंपादनद्वारा ध्यानसंपादनेन । तत्राप्यशक्तानां कर्मोपायेन श्रवणादिसंपादनेनात्म- दर्शनमित्यवस्थाभेदमाश्रित्यायमर्थो भाष्योक्तः ।</description>
    </item>
    <item>
      <title>श्लोक १३.२४ - क्षेत्रक्षेत्रज्ञयोग</title>
      <link>https://pavancv.github.io/chintana/books/geeta/chapter13/shloka24/</link>
      <pubDate>Sun, 19 Nov 2023 14:13:37 +0530</pubDate>
      <guid>https://pavancv.github.io/chintana/books/geeta/chapter13/shloka24/</guid>
      <description>श्लोक १३.२४ य एवं वेत्ति पुरुषं प्रकृतिं च गुणैः सह ।&#xA;सर्वथा वर्तमानोऽपि न स भूयोऽभिजायते ॥१३.२४॥ श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।&#xA;श्रीराघवेन्द्रतीर्थविरचित गीताविवृतिः प्रकृतिं पुरुषं चैव विद्धि इत्यक्तार्थे बुभुत्साऽतिशयोत्पादनाय तज्ज्ञानफलमाह ॥ य एनमिति । योऽधिकारी एनं पुरुषं जीवपराख्यद्विविधपुरुषं जडाजडाख्यद्विविधप्रकृतिं च तत् तद्गुणैः सह वेत्ति परोक्षतो विदित्वाऽपरोक्षतो जानाति स पुमान् सर्वथा वर्तमानोऽपि प्रमादादन्यायप्रवृत्तिमानपि भूयः पुनः नाभिजायते मुक्तो भवतीत्यर्थः । तदुक्त सूत्रे। ॐ कामकारेण चैके ॐ (३-४-१५) इति ॥१३.२४॥</description>
    </item>
    <item>
      <title>श्लोक १३.२३ - क्षेत्रक्षेत्रज्ञयोग</title>
      <link>https://pavancv.github.io/chintana/books/geeta/chapter13/shloka23/</link>
      <pubDate>Sun, 19 Nov 2023 14:13:35 +0530</pubDate>
      <guid>https://pavancv.github.io/chintana/books/geeta/chapter13/shloka23/</guid>
      <description>श्लोक १३.२३ उपद्रष्टाऽनुमन्ता च भर्ता भोक्ता महेश्वरः ।&#xA;परमात्मेति चाप्युक्तो देहेऽस्मिन्पुरुषः परः ॥१३.२३॥ श्रीमन्मध्वाचार्यभगवत्पादाचर्य विरचित गीताभाष्य यतश्च यत् [13।4] इत्याह &amp;ndash; उपद्रष्टेति। अनुमन्ता अन्वनु विशेषतो निरूपकः। पुरुषः सुखदुःखानामिति जीव उक्तः। पुरुषं प्रकृतिमिति जीवेश्वरौ सहैवोच्येते। अन्यत्र महातात्पर्यविरोधः। उत्कर्षे हि महातात्पर्यम्। तथा हि सौकरायणश्रुतिः &amp;ndash; अवाच्योत्कर्षे महत्त्वासर्ववाचां सर्वन्यायानां च महत्तत्परत्वम्। विष्णोरनन्तस्य परात्परस्य तच्चापि (तथापि) ह्यस्त्येव न चात्र शङ्का। अतो विरुद्धं तु यदत्र मानं तदक्षजादावथ वाऽपि युक्तिः। न तत्प्रमाणं कवयो वदन्ति न चापि युक्तिर्ह्यूनमतिर्हि दृष्टेः इति।अतो युक्तिभिरप्येतदपलापो न युक्तः। अतो यया युक्त्याऽविद्यमानत्वादि कल्पयति साऽप्याभासरूपेति सदैव माहात्म्यं वेदैरुच्यत इति सिद्ध्यति। अवान्तंर च तात्पर्यं तत्रास्ति। उक्तं च तत्रैव &amp;ndash; अवान्तरं तत्परत्वं च सत्त्वे महद्वाऽप्येकत्वात्तु तयोरनन्ते इति?</description>
    </item>
    <item>
      <title>श्लोक १३.२२ - क्षेत्रक्षेत्रज्ञयोग</title>
      <link>https://pavancv.github.io/chintana/books/geeta/chapter13/shloka22/</link>
      <pubDate>Sun, 19 Nov 2023 14:13:33 +0530</pubDate>
      <guid>https://pavancv.github.io/chintana/books/geeta/chapter13/shloka22/</guid>
      <description>श्लोक १३.२२ पुरुषः प्रकृतिस्थो हि भुङ्क्ते प्रकृतिजान्गुणान् ।&#xA;कारणं गुणसङ्गोऽस्य सदसद्योनिजन्मसु ॥१३.२२॥ श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।&#xA;श्रीराघवेन्द्रतीर्थविरचित गीताविवृतिः ननु प्रकृतिकृतदेहेंद्रियसंबंधेन सुखदुःखादिभोक्ता जीवस्तन्नियामिके देवदेव्याविति यत्तदयुक्तम् । देहादिसंबंधादेर्मिथ्यात्वादित्यत आह ॥ पुरुष इति । पुरुषो जीवः प्रकृतिस्थः प्रकृतिकार्यदेहादौ स्थितः प्रकृतिजान् गुणान्सुखादीन् भुङ्क्ते । हीति निर्बाधानुभवसिद्घत्वं सूचयति । तेन तद्विरोधान्न मिथ्यात्वं सुखादेरित्युक्तं भवति । एतेन कार्यकारणकर्तृत्वे इत्यत्र जीवदेहस्थत्वस्य, भोक्तुत्वे मुखदुःखानां इत्यत्र सुखादिभोगस्योक्तेस्ताभ्यामस्य पौनरुक्त्यमिति निरस्तम्‌। मिथ्यात्वनिरासाय साक्ष्यनुभवविरोधं मिथ्यावादिना दर्शयितुं प्रागुक्तस्वैवात्र पुनरभिधानात्‌ । शुद्धस्य जीवस्य प्रकृतिस्थत्वे किं कारणमित्यत आह ॥ कारणमिति । अस्य जीवस्य ॥१३.</description>
    </item>
    <item>
      <title>श्लोक १३.२१ - क्षेत्रक्षेत्रज्ञयोग</title>
      <link>https://pavancv.github.io/chintana/books/geeta/chapter13/shloka21/</link>
      <pubDate>Sun, 19 Nov 2023 14:13:23 +0530</pubDate>
      <guid>https://pavancv.github.io/chintana/books/geeta/chapter13/shloka21/</guid>
      <description>श्लोक १३.२१ कार्यकारणकर्तृत्वे हेतुः प्रकृतिरुच्यते ।&#xA;पुरुषः सुखदुःखानां भोक्तृत्वे हेतुरुच्यते ॥१३.२१॥ श्रीमन्मध्वाचार्यभगवत्पादाचर्य विरचित गीताभाष्य कार्यं शरीरम्।शरीरं कार्यमुच्यते इत्यभिधानम्। कारणानीन्द्रियाणि भोगोऽनुभवः। स हि चिद्रूपत्वादनुभवति। प्रकृतिश्च जडत्वात्परिणामिनी।कार्यकारणकर्त्तृत्वे कारणं प्रकृतिं विदः। भोक्तृत्वे सुखदुःखानां पुरुषं प्रकृतेः परम् [3।26।8] इति भागवते। ॥१३.२१॥&#xA;श्रीराघवेन्द्रतीर्थविरचित गीताविवृतिः प्रकृतिसंभवत्वं विकाराणां व्यनक्ति ॥ कार्येति । कार्यं शरीरम्‌ । कारणानि इंद्रियाणि । जीवस्य यद्देहेंद्रियकर्तृत्वं तत्र कारणं चित्प्रकृतिरुच्यते । सुखदुःखानां भोक्तृत्वे जीवस्य प्रकृतिविकारसुखदुःखानां स्वीयतया साक्षात्काररूपे भोगे पुरुषो भगवान्‌ हेतुरुच्यते। अत्र हरेः सर्वहितुत्वेन जीवगतदेहेंद्रियकर्तृत्वहेतुत्वसत्वेऽपि, तथा देव्याः जीवानां सुखदुःखभोगदानहेतुत्वसत्वेऽपि, देव्याः सुखदुःखभोगदाने प्रवृत्तिरल्पा । कार्यकारणकर्तृत्वे भोगदानप्रवृत्त्यपेक्षयाऽधिका । अतः कार्यकारणकर्तृत्वे प्रकृतिर्हेतुरिति। पुरुषस्तु सुखदुःखभोगदानहेतुरिति विशिष्योक्तिर्युक्ता। अत एव पूर्वापरार्धयोरुच्यत इति द्विवारमुक्तिः।</description>
    </item>
    <item>
      <title>श्लोक १३.२० - क्षेत्रक्षेत्रज्ञयोग</title>
      <link>https://pavancv.github.io/chintana/books/geeta/chapter13/shloka20/</link>
      <pubDate>Sat, 18 Nov 2023 18:33:49 +0530</pubDate>
      <guid>https://pavancv.github.io/chintana/books/geeta/chapter13/shloka20/</guid>
      <description>श्लोक १३.२० प्रकृतिं पुरुषं चैव विद्ध्यनादी उभावपि ।&#xA;विकारांश्च गुणांश्चैव विद्धि प्रकृतिसंभवान् ॥१३.२०॥ श्रीमन्मध्वाचार्यभगवत्पादाचर्य विरचित गीताभाष्य यतश्च यत् [13।4] इति वक्तुं प्रकृतिविकारपुरुषान् सङ्क्षिप्याऽऽह। गुणाः सत्त्वादयः। तेषामत्यल्पो विशेषो लयात्सर्ग इति विकाराः पृथगुक्ताः। कार्याकार्यगुणास्तिस्रो यतः स्वल्पोद्भवो जनौ इति माधुच्छन्दसशाखायाम्। ॥१३.२०॥&#xA;श्रीराघवेन्द्रतीर्थविरचित गीताविवृतिः एवमुक्तदिशा यतश्च यदिति प्रतिज्ञातप्रेरकस्वरूपस्य प्रभावोकत्यनंतरं- वाच्यत्वसिद्धौ प्रेरकज्ञानस्य प्रेर्यज्ञानसापेक्षत्वात्प्रेरणीयं सप्रकारं पुरुषादिरूपं क्षेत्रं तावदाह ॥ प्रकृतिमिति । न चैतत्‌ एतत्‌ क्षेत्रमिति श्लोके न प्रतिज्ञातमिति शंक्यम्‌ । यादृक्चेत्यनेन प्रतिज्ञातत्वात्‌ । तर्हि महाभूतानीत्याद्युक्त्यवसरे प्रागेव वाच्यमिति न शंक्यम्‌ । वक्ष्यमाणप्रेरक- स्वरूपोक्त्युपयोगितयाऽपेक्षित- प्रेर्यस्वरूपस्यात्रावश्यं वाच्यत्वात्प्रागप्युक्तौ गौरवापत्तेरिति भावः । एवं च प्रकृतिपदेन महाभूतानि इत्यादिना प्रागुक्तपंचविंशतितत्त्वानि गृह्यंते, विकार शब्देन च प्रागुक्तेच्छादयः सर्वे प्रकृतिविकाराः गुणत्रयस्याल्पविवक्षया पृथगुपादानम्‌ । पुरुषोऽत्र जीवः । प्रकृतिं पंचविंशतितत्वानि पुरुषं जीवं च उभावपि अनादी विद्धि । तथा प्रकृतिसंभवान् प्रधानोपादानकानिच्छादि- विकारान् सत्त्वादिगुणांश्च विद्धीत्यर्थः । तथा चेश्वरातिरिक्तः सर्वोऽपि चेतनाचेतनवर्गः प्रेर्यप्रपंचोऽत्रोक्तो भवति ।</description>
    </item>
    <item>
      <title>श्लोक १३.१९ - क्षेत्रक्षेत्रज्ञयोग</title>
      <link>https://pavancv.github.io/chintana/books/geeta/chapter13/shloka19/</link>
      <pubDate>Sat, 18 Nov 2023 18:33:47 +0530</pubDate>
      <guid>https://pavancv.github.io/chintana/books/geeta/chapter13/shloka19/</guid>
      <description>श्लोक १३.१९ इति क्षेत्रं तथा ज्ञानं ज्ञेयं चोक्तं समासतः ।&#xA;मद्भक्त एतद्विज्ञाय मद्भावायोपपद्यते ॥१३.१९॥ श्रीमन्मध्वाचार्यभगवत्पादाचर्य विरचित गीताभाष्य विकारार्न्तभावाज्ज्ञानसाधनं प्रथमत उक्तम्। बहुत्वात्साधनात्युपयोगात् प्रभावः। ॥१३.१९॥&#xA;श्रीराघवेन्द्रतीर्थविरचित गीताविवृतिः उक्तमुपसंहृत्य तज्ज्ञानं स्तौति ॥ इति क्षेत्रमिति । महाभूतानीत्यादिना क्षेत्रम् । इच्छेत्यादिना तद्विकाराश्चेत्यपि ग्राह्यम् । ज्ञानशब्दोऽत्र ज्ञप्तितत्साधनोभयपरः । अमानित्वं इत्यादिना ज्ञानसाधनस्य तत्त्वज्ञानार्थदर्शनं इत्यत्र भगवदपरोक्षज्ञप्तेश्चोक्तत्वात्‌ । ज्ञेयं यत्तत्‌ इत्यादिना ज्ञेयं चोक्तं समासतः संक्षेपेण । मद्भावाय मयि स्थितये उपपद्यते योग्यो भवति । यद्यप्यत्र ज्ञेये ब्रह्माणि प्रतिपादिते केन साधनेनेदं बुद्ध्यारूढं भवेदित्याकांक्षायां ज्ञेयमित्यादिकं पूर्वमुक्त्वा अमानित्वं इत्यादिकं तज्ज्ञानसाधनं पश्चाद्वाच्यम्‌ तथाऽपि साधनस्येच्छादिरूप- क्षेत्रविकारेष्वंतर्भाव- ज्ञापनार्थत्वात्‌ । यत्प्रभावपदोक्त- प्रेरकत्वस्यालौकिकप्रमेयस्य बुद्ध्यारोहे साधनानामप्युपयोगाच्च साधनानंतरमेव यत्प्रभावश्चेत्यस्य वाच्यत्वात्‌ तत्प्रसंगेन ज्ञेयस्यापि पश्चादेवोक्तिः । नन्वथाऽपि उद्देशक्रमानुसारेण यतश्च यदित्येतत्प्रथममुवत्वा स च यो यत्प्रभावश्चेत्येतत् पश्चाद्वक्तव्यमित्येतदप्यनेनैव निरस्तम्‌ । विकारांतर्भावज्ञापानाय इच्छाद्युकत्यनंतरं अममानित्वादेः ज्ञानसाधनस्योपोद्धातप्रक्रियया पूर्वमेव वाच्यत्वेन तदनंतरमेवोक्तदिशा स च यो यत्प्रभावश्चे युक्तस्य वाच्यत्वात्‌ । बहुत्वाच्च स च यो यत्प्रभावश्चत्येतदुकत्यपेक्षया यतश्च यदित्ये तदुक्तेरल्पत्वात्‌ तत्सर्वोक्त्यनंतरं पश्चात्‌ यतश्च यदित्यस्योक्तिः ॥ १९॥</description>
    </item>
    <item>
      <title>श्लोक १३.१८ - क्षेत्रक्षेत्रज्ञयोग</title>
      <link>https://pavancv.github.io/chintana/books/geeta/chapter13/shloka18/</link>
      <pubDate>Sat, 18 Nov 2023 18:33:45 +0530</pubDate>
      <guid>https://pavancv.github.io/chintana/books/geeta/chapter13/shloka18/</guid>
      <description>श्लोक १३.१८ ज्योतिषामपि तज्ज्योतिस्तमसः परमुच्यते ।&#xA;ज्ञानं ज्ञेयं ज्ञानगम्यं हृदि सर्वस्य विष्ठितम् ॥१३.१८॥ श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।&#xA;श्रीराघवेन्द्रतीर्थविरचित गीताविवृतिः किंच तद्‌ब्रह्म ज्योतिषां सूर्यादीनामपि ज्योतिः प्रकाशशक्तिप्रदम्‌ । तमसः अव्यक्तान्मृत्योः अज्ञानाद्वा परमतिक्रांतं उच्यते। तमसः परस्तात्‌ इति श्रुत्यादावित्यर्थः । ज्ञानं प्रकाशस्वरूपम्‌ । ज्ञेयं स्वेन ज्ञातव्यरूपं स्वप्रकाशमित्यर्थः । जीवानां स्वप्रकाशत्वेऽपि तस्येशाधीनत्वात्‌ । अस्य चान्यानपेक्षत्वात्‌ । स् वकर्मकत्वस्य (क्रियात्वकर्मत्वयोरेकत्र विरोधेन) दुर्घटत्वाच्च तदुक्तिर्भगवतो महिमेति यत्प्रभाव इत्यस्योत्तरं भवतीति भावः । ज्ञानगम्यम् अपरोक्षज्ञानेन मुक्तौ प्राप्यम्‌ । सर्वस्य हृदि विष्ठितं विशेषेण स्थितम्‌ । सर्वगतत्वेन दूरस्थमंतिके च तत्सर्वमावृत्य तिष्ठतीत्युक्तावपि हृद्यल्पदेशे स्थित्युक्तिर्युक्ता ।</description>
    </item>
    <item>
      <title>श्लोक १३.१७ - क्षेत्रक्षेत्रज्ञयोग</title>
      <link>https://pavancv.github.io/chintana/books/geeta/chapter13/shloka17/</link>
      <pubDate>Sat, 18 Nov 2023 18:33:41 +0530</pubDate>
      <guid>https://pavancv.github.io/chintana/books/geeta/chapter13/shloka17/</guid>
      <description>श्लोक १३.१७ अविभक्तं च भूतेषु विभक्तमिव च स्थितम् । भूतभर्तृ च तज्ज्ञेयं ग्रसिष्णु प्रभविष्णु च ॥१३.१७॥ श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।&#xA;श्रीराघवेन्द्रतीर्थविरचित गीताविवृतिः किंच भूतेषु नानाविधप्राणिष्वविभक्तमेव विभक्तमिव स्थितम्‌ । अज्ञानां तथा प्रतीतमिति यावत्‌। भूतभर्तृ भूतानां भर्तृ धारणपोषणकर्तृ तद्ब्रहा ज्ञेयम्‌। ग्रसिष्णु प्रलये सर्वभक्षकम्‌ । प्रभविष्णु सृष्टिकाले सर्वोत्पादकं च ॥ १७॥।&#xA;पद विचार </description>
    </item>
    <item>
      <title>श्लोक १३.१६ - क्षेत्रक्षेत्रज्ञयोग</title>
      <link>https://pavancv.github.io/chintana/books/geeta/chapter13/shloka16/</link>
      <pubDate>Sat, 18 Nov 2023 18:33:40 +0530</pubDate>
      <guid>https://pavancv.github.io/chintana/books/geeta/chapter13/shloka16/</guid>
      <description>श्लोक १३.१६ बहिरन्तश्च भूतानामचरं चरमेव च ।&#xA;सूक्ष्मत्वात्तदविज्ञेयं दूरस्थं चान्तिके च तत् ॥१३.१६॥ श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।&#xA;श्रीराघवेन्द्रतीर्थविरचित गीताविवृतिः किंच भूतानां सर्वप्राणिनां बहिरंतश्च परं ब्रह्म तिष्ठतीत्यनुषज्यते । अन्यथाभावराहित्यात् अचरम्‌ । सर्वदेशेषु चरणाद्गमनात् चरम्‌ । सूक्ष्मत्वात् अप्रतिघात्वात् तद्ब्रह्म अविज्ञेयं अग्राह्यमिंद्रियाविषयः । सर्वगतत्वाद्‌दूरे अंतिके समीपे च स्थितं तत् ॥१३.१६॥&#xA;पद विचार किंच : Further, Moreover</description>
    </item>
    <item>
      <title>श्लोक १३.१५ - क्षेत्रक्षेत्रज्ञयोग</title>
      <link>https://pavancv.github.io/chintana/books/geeta/chapter13/shloka15/</link>
      <pubDate>Sat, 18 Nov 2023 18:33:38 +0530</pubDate>
      <guid>https://pavancv.github.io/chintana/books/geeta/chapter13/shloka15/</guid>
      <description>श्लोक १३.१५ सर्वेन्द्रियगुणाभासं सर्वेन्द्रियविवर्जितम् ।&#xA;असक्तं सर्वभृच्चैव निर्गुणं गुणभोक्तृ च ॥१३.१५॥ श्रीमन्मध्वाचार्यभगवत्पादाचर्य विरचित गीताभाष्य सर्वेन्द्रियाणि गुणांश्चाभासयतीति सर्वेन्द्रियगुणाभासम्। इन्द्रियवर्जितत्वाद्यर्थ उक्तः पुरस्तात्। ॥१३.१५॥&#xA;श्रीराघवेन्द्रतीर्थविरचित गीताविवृतिः किंच सर्वेद्रियगुणाभासं तद्ब्रह्म सर्वाणीन्द्रियाणि गुणान्‌ शब्दादिविषयांश्चाभासयति प्रत्याययति प्रत्येति वा सर्वेंद्रियगुणाभासम्‌। भासृ दीप्तौ इत्यतः पचाद्यच्‌ । प्राकृतानां भिन्नानां चेंद्रियाणामभावात् सर्वेंद्रियविवर्जितम्‌ । असक्तं निर्लेपम्‌। सर्वं भुक्तं इति सर्वभुक्‌ च । सर्वसंहर्त इति वा सर्वसारभोक्तृ इति वाऽर्थः । सर्वभृत् चेति पाठांतरम्‌। गुणभोक्तृ च सर्वकल्याणगुणभोक्तृ चेत्यर्थः ॥१३.१५॥&#xA;पद विचार पचाद्यच्‌ : पचादेः धातोः अच्</description>
    </item>
    <item>
      <title>श्लोक १३.१४ - क्षेत्रक्षेत्रज्ञयोग</title>
      <link>https://pavancv.github.io/chintana/books/geeta/chapter13/shloka14/</link>
      <pubDate>Sat, 18 Nov 2023 18:33:36 +0530</pubDate>
      <guid>https://pavancv.github.io/chintana/books/geeta/chapter13/shloka14/</guid>
      <description>श्लोक १३.१४ सर्वतः पाणिपादं तत्सर्वतोऽक्षिशिरोमुखम् ।&#xA;सर्वतः श्रुतिमल्लोके सर्वमावृत्य तिष्ठति ॥१३.१४॥ श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।&#xA;श्रीराघवेन्द्रतीर्थविरचित गीताविवृतिः पुनस्तत्प्रभावमाह ॥ सर्वत इति । कथं जगद्वैलक्षण्यं हरेरित्यतो वाऽऽह॥ सर्वत इति । तत्प्रागुक्तं परं ब्रह्म सर्वतः सर्वावयवेषु पाणिपादं द्वंद्वैकवद्भावः प्राण्यंगत्वात्‌ । तेन तच्छक्तिर्लक्ष्यते । पाणिपादादि- शक्तिम(न्तः)त्सर्वेऽप्यवयवाः स्वस्वेतरावयवशक्तिमंत इत्यर्थः । शुक्लकृष्णकेशावतारयोर्बलरामकृष्णयोः पाणिपादादिशक्तेर्दर्शनात्‌ । एवं सर्वतः सर्वावयवेषु चक्षुरादिशक्तिमदित्यर्थः । सर्वतः सर्वावयवेषु श्रुतिमत् श्रोत्रेंद्रियशक्तिमत्‌ । सर्वेंद्रियाणां विषयान्कर्माणि च सर्वेंद्रियैः वेत्ति करोति चेति यावत्‌। लोके जगति सर्वं वस्तु आवृत्य तिष्ठति व्याप्य वर्तते ।</description>
    </item>
    <item>
      <title>श्लोक १३.१३ - क्षेत्रक्षेत्रज्ञयोग</title>
      <link>https://pavancv.github.io/chintana/books/geeta/chapter13/shloka13/</link>
      <pubDate>Sat, 18 Nov 2023 18:33:35 +0530</pubDate>
      <guid>https://pavancv.github.io/chintana/books/geeta/chapter13/shloka13/</guid>
      <description>श्लोक १३.१३ ज्ञेयं यत्तत्प्रवक्ष्यामि यज्ज्ञात्वाऽमृतमश्नुते ।&#xA;अनादिमत्परं ब्रह्म न सत्तन्नासदुच्यते ॥१३.१३॥ श्रीमन्मध्वाचार्यभगवत्पादाचर्य विरचित गीताभाष्य परं ब्रह्मेतिस च यः [13।4] इति प्रतिज्ञातमुच्यते। अन्यत्यत्प्रभावः [13।4] इति आदिमद्देहवर्जितमित्यनादिमत्। अन्यथाऽनादीत्येव स्यात्। ॥१३.१३॥&#xA;श्रीराघवेन्द्रतीर्थविरचित गीताविवृतिः एवं ज्ञानं ज्ञानसाधनं चोक्त्वाऽधुना स च यो यत्प्रभावश्चेति प्रतिज्ञातज्ञेयस्वरूपं तत्प्रभावं च प्रतिज्ञापूर्वमाह ॥ ज्ञेयमित्यादिना । आदरजननाय तज्ज्ञानस्य फलमाह ॥ यज्ज्ञात्वेति। स च य इति प्रतिज्ञातज्ञेयस्वरूपोक्तिः ॥ परं ब्रह्मेति । नामोक्त्या तत्स्वरूपस्यावगतेः अहमेवेति वक्तव्ये अक्षरं ब्रह परमम्‌ (८-३) इति अष्टमोक्तदिशा ब्रह्म स्वयमेवेति सिद्धमिति भावः। स च यत्प्रभाव इत्युक्तमाह ॥ अनादिमदित्यादिना । आदिरेषामस्तीत्यादिमन्ति देहेंद्रियादीनि । ततो बहुव्रीहिः । प्राकृतदेहेंद्रिय- गुणकर्मादिहीनमित्यर्थः । भगवान्क्षेत्रांतर्गतो भूत्वा क्षेत्रज्ञ इत्युच्यते किमित्यतो नेत्याह ॥। नेति ।</description>
    </item>
    <item>
      <title>श्लोक १३.१२ - क्षेत्रक्षेत्रज्ञयोग</title>
      <link>https://pavancv.github.io/chintana/books/geeta/chapter13/shloka12/</link>
      <pubDate>Sat, 18 Nov 2023 18:33:33 +0530</pubDate>
      <guid>https://pavancv.github.io/chintana/books/geeta/chapter13/shloka12/</guid>
      <description>श्लोक १३.१२ अध्यात्मज्ञाननित्यत्वं तत्त्वज्ञानार्थदर्शनम् ।&#xA;एतज्ज्ञानमिति प्रोक्तमज्ञानं यदतोन्यथा ॥१३.१२॥ श्रीमन्मध्वाचार्यभगवत्पादाचर्य विरचित गीताभाष्य तत्त्वज्ञानार्थदर्शनं अपरोक्षज्ञानार्थं शास्त्रदर्शनम्। ॥१३.१२॥&#xA;श्रीराघवेन्द्रतीर्थविरचित गीताविवृतिः अध्यात्मज्ञाननित्यत्वं आत्मान(परमात्मान)मधिकृत्य स्थिते ज्ञाने नियतत्वम्‌ । तत्त्वज्ञानार्थदर्शनम्‌ । अपरोक्षज्ञानार्थं शास्रपर्यालोचनम्‌ । एतत्‌ अमानित्वं इत्यादिनोक्तं विंशतिधर्मजातम्‌ ।&#xA;ज्ञानमिति ज्ञायतेऽनेनेति करणव्युत्पत्त्या ज्ञानसाधनं प्रोक्तम्‌ । अतोऽन्यथा यदस्ति तदज्ञानं ज्ञानसाधनं नेत्यर्थः । यद्वा ज्ञानशब्दः भावव्युत्पत्त्या संवित्परश्च । तत्त्वज्ञानार्थस्य तत्त्वज्ञानविषयस्य विष्णोर्दर्शनं अपरोक्षज्ञानमित्यर्थः । एतद्भगवद्विषयापरोक्षज्ञानं ज्ञानमिति प्रोक्तम्‌ । अतोऽन्यथा यत्‌ तज्ज्ञानं न भवतीति । इह ज्ञानशब्दो ज्ञानतत्साधनोभयपरः । तत्त्वज्ञानार्थ- दर्शनमित्ययमप्युक्तदिशा शास्र- पर्यालोचनरूपज्ञानसाधनपरः, अपरोक्षज्ञानपरश्च । ततश्चैतच्छब्देनोभयं परामृश्य ज्ञानशब्देन भावकरणो भयव्युत्पत्त्या ज्ञानसाधनत्वज्ञानत्वयोर्विधानं युक्तमिति ज्ञेयम्‌ ॥१३.</description>
    </item>
    <item>
      <title>श्लोक १३.११ - Shloka11</title>
      <link>https://pavancv.github.io/chintana/books/geeta/chapter13/shloka11/</link>
      <pubDate>Sat, 18 Nov 2023 18:33:27 +0530</pubDate>
      <guid>https://pavancv.github.io/chintana/books/geeta/chapter13/shloka11/</guid>
      <description>श्लोक १३.११ मयि चानन्ययोगेन भक्तिरव्यभिचारिणी ।&#xA;विविक्तदेशसेवित्वमरतिर्जनसंसदि ॥१३.११॥ श्रीमन्मध्वाचार्यभगवत्पादाचर्य विरचित गीताभाष्य मयीति। ॥१३.११॥&#xA;श्रीराघवेन्द्रतीर्थविरचित गीताविवृतिः अनन्ययोगेन रमाब्रह्मादिस्वातंत्र्यासम्बन्धेन, तदविषयिणीति यावत्‌ । अत एवाव्यभिचारिणी मयि भक्तिः । विविक्तदेशसेवित्वं जनसंमर्दहीन शुद्ध स्थानस्थितिः ॥१३.११॥&#xA;पद विचार </description>
    </item>
    <item>
      <title>श्लोक १३.१० - क्षेत्रक्षेत्रज्ञयोग</title>
      <link>https://pavancv.github.io/chintana/books/geeta/chapter13/shloka10/</link>
      <pubDate>Sat, 18 Nov 2023 16:38:17 +0530</pubDate>
      <guid>https://pavancv.github.io/chintana/books/geeta/chapter13/shloka10/</guid>
      <description>श्लोक TBD असक्तिरनभिष्वङ्गः पुत्रदारगृहादिषु । नित्यं च समचित्तत्वमिष्टानिष्टोपपत्तिषु ॥१३.१०॥ श्रीमन्मध्वाचार्यभगवत्पादाचर्य विरचित गीताभाष्य सक्तिः स्नेहः। स एवातिपक्वोऽभिष्वङ्गः।स्नेहः सक्तिः स एवातिपक्वोऽभिष्वङ्ग उच्यते इत्यभिधानम्। ॥१३.१०॥&#xA;श्रीराघवेन्द्रतीर्थविरचित गीताविवृतिः पुत्रदारगृहादिषु असक्तिः स्नेहाभावः । अनभिष्वंगः अतिपक्कस्नेहाभावः। इष्टानिष्टोपपत्तिषु। उपपत्तिः प्राप्ति, तत्र नित्यं समचित्तत्वं हर्षविषादयोरभावः ॥१३.१० ॥&#xA;पद विचार </description>
    </item>
    <item>
      <title>श्लोक १३.९ - क्षेत्रक्षेत्रज्ञयोग</title>
      <link>https://pavancv.github.io/chintana/books/geeta/chapter13/shloka9/</link>
      <pubDate>Sat, 18 Nov 2023 16:38:15 +0530</pubDate>
      <guid>https://pavancv.github.io/chintana/books/geeta/chapter13/shloka9/</guid>
      <description>श्लोक १३.९ इन्द्रियार्थेषु वैराग्यमनहङ्कार एव च ।&#xA;जन्ममृत्युजराव्याधिदुःखदोषानुदर्शनम् ॥१३.९॥ श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।&#xA;श्रीराघवेन्द्रतीर्थविरचित गीताविवृतिः इन्द्रियार्थेषु वैराग्यं शब्दादिषु रागाभावः । अनहंकारः अविद्यमानात्मगुणाभिमानमोहाभावः। जन्मादिषु दुःखदोषयोरनुदर्शनमिति वा दुःखस्वरूपस्य दोषस्यानुदर्शनमिति वा । अनुक्षणमनुसंधानमित्यर्थः ।।९॥&#xA;पद विचार </description>
    </item>
    <item>
      <title>श्लोक १३.८ - क्षेत्रक्षेत्रज्ञयोग</title>
      <link>https://pavancv.github.io/chintana/books/geeta/chapter13/shloka8/</link>
      <pubDate>Sat, 18 Nov 2023 16:38:14 +0530</pubDate>
      <guid>https://pavancv.github.io/chintana/books/geeta/chapter13/shloka8/</guid>
      <description>श्लोक १३.८ अमानित्वमदम्भित्वमहिंसा क्षान्तिरार्जवम् ।&#xA;आचार्योपासनं शौचं स्थैर्यमात्मविनिग्रहः ॥१३.८॥ श्रीमन्मध्वाचार्यभगवत्पादाचर्य विरचित गीताभाष्य स च यो यत्प्रभावश्च इति वक्तुं तज्ज्ञानसाधनान्याह &amp;ndash; अमानित्वमित्यादिना। आत्माल्पत्वं ज्ञात्वाऽपि महत्त्वप्रदर्शनं दम्भः। ज्ञात्वाऽपि स्वात्मनोऽल्पत्वं दम्भो माहात्म्य(भावनम्)। दर्शनम् इति ह्यभिधानम्। आर्जवं मनोवाक्कायकर्मणामवैपरीत्यम्। ॥१३.८॥&#xA;श्रीराघवेन्द्रतीर्थविरचित गीताविवृतिः एवं प्रतिज्ञातार्थषट्कमध्ये यच्च यादृक् च यद्विकारीति त्रयमुक्त्वा यतश्च यदिति (अग्रे) वक्ष्यन्‌ ततः प्राक्‌ स च यो यत्प्रभावश्चेति प्रतिज्ञातार्थद्वयं ज्ञेयं यत्तदि त्यादिना वक्तुं न यादृशतादृशेन श्रवणेन तदनुभवारूढं भवतीति भावेन वक्ष्यमाणज्ञेयद्वयभूतभगवज्ज्ञानस्य साधनान्याह ।। अमानित्वमित्यादि पंचकेन । अमानित्वम् आत्मनः</description>
    </item>
    <item>
      <title>श्लोक १३.७ - क्षेत्रक्षेत्रज्ञयोग</title>
      <link>https://pavancv.github.io/chintana/books/geeta/chapter13/shloka7/</link>
      <pubDate>Sat, 18 Nov 2023 16:38:11 +0530</pubDate>
      <guid>https://pavancv.github.io/chintana/books/geeta/chapter13/shloka7/</guid>
      <description>श्लोक १३.७ इच्छा द्वेषः सुखं दुःखं सङ्घातश्चेतनाधृतिः ।&#xA;एतत्क्षेत्रं समासेन सविकारमुदाहृतम् ॥१३.७॥ श्रीमन्मध्वाचार्यभगवत्पादाचर्य विरचित गीताभाष्य इच्छादयो विकाराः। ॥१३.७॥&#xA;श्रीराघवेन्द्रतीर्थविरचित गीताविवृतिः क्षेत्रं यद्विकारीति प्रतिज्ञातक्षेत्रविकारानाह ॥ इच्छेति । संघातो देहः । चेतना चेतसो व्याप्तिः । धृतिधेर्यम्‌ । एतत्प्रागुक्तं क्षेत्रं इच्छादिविकारोपेतं संक्षेपेणोक्तमित्यर्थः ।&#xA;महाभूतादिक्षेत्राभिमानिनः । तद्विकारेच्छाद्यभिमानिनश्चावशयं ज्ञेयत्वादुच्यन्ते । आकाशाभिमानी विघ्नेशः । वायुमानी मुख्यवायुजो अभिमानी मरीचिनामा। अग्निमानी वह्निः । अबभिमानी वरुणः । भूमिमानिनी धरादेवी। अहंकारः शिवः । महान्ब्रह्मा । बुद्धिरुमा । अव्यक्तं श्रीदेवी ।</description>
    </item>
    <item>
      <title>श्लोक १३.६ - क्षेत्रक्षेत्रज्ञयोग</title>
      <link>https://pavancv.github.io/chintana/books/geeta/chapter13/shloka6/</link>
      <pubDate>Sat, 18 Nov 2023 16:38:09 +0530</pubDate>
      <guid>https://pavancv.github.io/chintana/books/geeta/chapter13/shloka6/</guid>
      <description>श्लोक १३.६ महाभूतान्यहङ्कारो बुद्धिरव्यक्तमेव च ।&#xA;इन्द्रियाणि दशैकं च पञ्च चेन्द्रियगोचराः ॥१३.६॥ श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।&#xA;श्रीराघवेन्द्रतीर्थविरचित गीताविवृतिः क्षेत्रं यच्च यादृक्‌ च तच्छुण्विति प्रतिज्ञातमाह ॥ महाभूतानीति । पंचमहाभूतानि । महत्तत्वमपि अहंकारशब्देन गृह्यते । बुद्धिः अन्तःकरणविशेषः । अव्यक्तं त्रिगुणात्मकं प्रधानम्‌ । इन्द्रियाणि दशैकं चेति ज्ञनेन्द्रियमनोभेदेन एकादशेन्द्रियाणि । इन्द्रियगोचराः श्रोत्रादिविषयाः शब्दाद्याः पंच च एतत्क्षेत्रं समासेन संक्षेपेण महाभूतत्वादि- प्रकारोपेतमुदाहृतमित्यन्वयः ॥१३.६॥&#xA;पद विचार </description>
    </item>
    <item>
      <title>श्लोक १३.५ - क्षेत्रक्षेत्रज्ञयोग</title>
      <link>https://pavancv.github.io/chintana/books/geeta/chapter13/shloka5/</link>
      <pubDate>Sat, 18 Nov 2023 16:38:07 +0530</pubDate>
      <guid>https://pavancv.github.io/chintana/books/geeta/chapter13/shloka5/</guid>
      <description>श्लोक १३.५ ऋषिभिर्बहुधा गीतं छन्दोभिर्विविधैः पृथक् ।&#xA;ब्रह्मसूत्रपदैश्चैव हेतुमद्भिर्विनिश्चितैः ॥१३.५॥ श्रीमन्मध्वाचार्यभगवत्पादाचर्य विरचित गीताभाष्य ब्रह्मसूत्राणि शारीरकम्। ॥१३.५॥&#xA;श्रीराघवेन्द्रतीर्थविरचित गीताविवृतिः श्रोतृविश्वासजननायोच्यमानं प्रामाणिकमित्याह ॥ ऋषिभिरिति । तदित्यनुषज्यते। यच्छृण्वित्युतं क्षेत्रादिस्वरूपं तदृषिभिर्बहुधा गीतम्‌ । गै शब्दे । उक्तमित्यर्थः । विविधैः छन्दोभिः वेदैः । प्रत्येकं गीतमिति सर्वत्रानुषज्यते । हेतुमद्भिः न्यायोपेतैः ब्रह्मसूत्रपदैश्च विनिश्चितमेव श्रृण्वित्यन्वयः ॥१३.५॥&#xA;पद विचार गै शब्दे : कौमुदीधातुः ९१७</description>
    </item>
    <item>
      <title>श्लोक १३.४ - क्षेत्रक्षेत्रज्ञयोग</title>
      <link>https://pavancv.github.io/chintana/books/geeta/chapter13/shloka4/</link>
      <pubDate>Sat, 18 Nov 2023 16:38:05 +0530</pubDate>
      <guid>https://pavancv.github.io/chintana/books/geeta/chapter13/shloka4/</guid>
      <description>श्लोक १३.४ तत्क्षेत्रं यच्च यादृक् च यद्विकारि यतश्च यत् ।&#xA;स च यो यत्प्रभावश्च तत्समासेन मे श्रृणु ॥१३.४॥ श्रीमन्मध्वाचार्यभगवत्पादाचर्य विरचित गीताभाष्य यद्विकारि येन विकारेण युक्तम्। यतश्च यत् यतो याति प्रवर्तते। स च प्रवर्तकः। यतश्च यदित्यस्मात्प्रवर्तते क्षेत्रमिति वचनं स च य इति स्वरूपमात्रम्। ॥१३.४॥&#xA;श्रीराघवेन्द्रतीर्थविरचित गीताविवृतिः क्षेत्रादिस्वरूपं वक्तुं प्रतिजानीते ॥ तत्क्षेत्रमिति । तत्क्षेत्रं यद्भगवन्निवासस्थानतया क्षेत्रपदोक्तम्‌ । देहद्वारा जीवहिंसाहेतुतया ईश्वरप्रेर्यत्वहेतुना च शरीरपदेन प्रकृतं अव्यक्तादि, यच्च यत्स्वरूपं यादृक् यत्प्रकारं यद्विकारि। कर्मधारयात् मतुप् । येन विकारेण (सं)युक्तम् । यतः यादृशप्रवृत्त्यनुकूलधर्मयुक्तात्पुरुषात्‌ । यत्‌ । इणः शत्रंतं रूपम्‌ । गतिमत्‌ । प्रवर्तत इति यावत्‌ । स च प्रवर्तकः यः यत्स्वरूपः यत्प्रभावः यादृशप्रवृत्त्यनुकूलधर्मेतरसामर्थ्यवान्‌, तत्सर्वं समासेन संक्षेपेण मे सकाशाच्छुणु श्रुत्वा निष्ठां कुरु ॥१३.</description>
    </item>
    <item>
      <title>श्लोक १३.३ - क्षेत्रक्षेत्रज्ञयोग</title>
      <link>https://pavancv.github.io/chintana/books/geeta/chapter13/shloka3/</link>
      <pubDate>Sat, 18 Nov 2023 16:38:04 +0530</pubDate>
      <guid>https://pavancv.github.io/chintana/books/geeta/chapter13/shloka3/</guid>
      <description>श्लोक १३.३ क्षेत्रज्ञं चापि मां विद्धि सर्वक्षेत्रेषु भारत । क्षेत्रक्षेत्रज्ञयोर्ज्ञानं यत्तज्ज्ञानं मतं मम ॥१३.३॥ श्रीमन्मध्वाचार्यभगवत्पादाचर्य विरचित गीताभाष्य क्षेत्रज्ञमिति। ॥१३.३॥&#xA;श्रीराघवेन्द्रतीर्थविरचित गीताविवृतिः जीवस्यापि किंचित्क्षेत्रज्ञानात् स किं क्षेत्रज्ञ इत्यत आह ॥ क्षेरज्ञं चेति । सर्वक्षेत्रेष्वव्यक्तादिषु क्षेत्रज्ञं तु मां विद्धि । न जीवम्‌ । क्षेत्रक्षेतज्ञयोः यज्ज्ञानं तज्ज्ञानं मम सम्यग्ज्ञानं मतम् इत्यर्थः ।&#xA;अत्र सर्वक्षेत्रेषु इत्युक्तिरिदं शरीरमित्यत्र शरीरपदोक्ताव्यक्तादेः क्षीयतेऽत्रेश्वरेणेति व्युत्पत्त्या क्षेत्रपदवाच्यत्वमिति सूचनाय ॥१३.३॥&#xA;पद विचार </description>
    </item>
    <item>
      <title>श्लोक १३.२ - क्षेत्रक्षेत्रज्ञयोग</title>
      <link>https://pavancv.github.io/chintana/books/geeta/chapter13/shloka2/</link>
      <pubDate>Sat, 18 Nov 2023 16:38:02 +0530</pubDate>
      <guid>https://pavancv.github.io/chintana/books/geeta/chapter13/shloka2/</guid>
      <description>श्लोक १३.२ श्री भगवानुवाच&#xA;इदं शरीरं कौन्तेय क्षेत्रमित्यभिधीयते।&#xA;एतद्यो वेत्ति तं प्राहुः क्षेत्रज्ञ इति तद्विदः ॥१३.२॥ श्रीमन्मध्वाचार्यभगवत्पादाचर्य विरचित गीताभाष्य श्रीज्ञानदात्रे नमः।&#xA;पूर्वोक्तज्ञानज्ञेयक्षेत्रपुरुषान् पिण्डीकृत्य विविच्य दर्शयत्यनेनाध्यायेन ॥१३.२॥&#xA;श्रीराघवेन्द्रतीर्थविरचित गीताविवृतिः ननु भगवत्स्वरूपज्ञानस्यैव पूर्वोक्तदिशा मुक्तिहेतुत्वात्तत्स्वरूपोत्तिर्युक्ता क्षेत्रस्वरूपं महाभूतानि (१३-६) इत्यादिना किमर्थमत्रोच्यत इति चेन्न । क्षेत्रज्ञत्वविशिष्टभगवज्ज्ञानोपयोगित्वात् क्षेत्रोक्तिरिति क्षेत्रोद्देशपूर्व भगवतः क्षेत्रज्ञत्वमाह ।॥ इदमिति । कौन्तेय इदं शरीरं अव्यक्तमहदहंकारादिकं भगवदावासस्थानत्वात्‌ क्षीयते स्थीयतेऽत्र भगवतेति व्युत्पत्त्या क्षेत्रमित्यभिधीयते ।&#xA;एतदव्यक्तादिकं क्षेत्रशब्दितं यो वेत्ति जानाति तं तद्विदः क्षेत्रविदः क्षेत्रज्ञमिति प्राहुरित्यर्थः । शरीरशब्दस्याव्यक्तादिपरत्वं च स्वपरिणामदेहावियोगद्वारा जीवस्य हिंसादिहेतुत्वात्‌ शर्‌, शृ हिंसायामिति धातोः, भगवता प्रेर्यत्वादीरं च । ईर प्रेरण इति धातोः ।</description>
    </item>
    <item>
      <title>श्लोक १३.१ - क्षेत्रक्षेत्रज्ञयोग</title>
      <link>https://pavancv.github.io/chintana/books/geeta/chapter13/shloka1/</link>
      <pubDate>Sat, 18 Nov 2023 16:37:51 +0530</pubDate>
      <guid>https://pavancv.github.io/chintana/books/geeta/chapter13/shloka1/</guid>
      <description>श्लोक १३.१ अर्जुन उवाच&#xA;प्रकृतिं पुरुषं चैव क्षेत्रं क्षेत्रज्ञमेव च।&#xA;एतद्वेदितुमिच्छामि ज्ञानं ज्ञेयं च केशव ॥१३.१॥ श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।&#xA;श्रीराघवेन्द्रतीर्थविरचित गीताविवृतिः पूर्वषट्‌कद्वयोक्तार्थ- संग्रहपरोऽयमध्यायः । तथाहि । यत्प्रथमषट्के त्रैगुण्यविषया वेदा (२-४६) इत्यादिना प्राचुर्येण ज्ञानसाधनमाषष्ठसमाप्तेरुक्तम्‌, यच्च तत्र द्वितीयेऽध्याये न त्वेवाहं (२-१२) इत्यादिनाऽनादिनित्यत्वादिना जीवस्वरूपमुक्तम्‌, यच्च द्वितीयषट्के भगवत्स्वरूपमुक्तम्‌, यदपि सप्तमे भूमिराप(७-४) इत्यादिना क्षेत्रशब्दितं भगवदावासस्थानमुक्तम्‌, तद्विकीर्णतवोक्तं सर्वं बुद्ध्यारोहार्थं संक्षिप्यास्मिन्नध्याये प्रश्नपूर्वकं प्रदर्श्यते ॥ प्रकृतिमित्यादिना ।&#xA;पुरुषं जीवम्‌ । ज्ञानं ज्ञानसाधनम्‌ ॥१३.१॥&#xA;पद विचार विकीर्णतया :</description>
    </item>
  </channel>
</rss>
