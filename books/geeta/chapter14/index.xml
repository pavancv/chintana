<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>गुणत्रयविभागयोग on चिन्तन</title>
    <link>https://pavancv.github.io/chintana/books/geeta/chapter14/</link>
    <description>Recent content in गुणत्रयविभागयोग on चिन्तन</description>
    <generator>Hugo -- gohugo.io</generator>
    <language>en-us</language>
    <lastBuildDate>Sat, 25 Nov 2023 13:38:29 +0530</lastBuildDate>
    <atom:link href="https://pavancv.github.io/chintana/books/geeta/chapter14/index.xml" rel="self" type="application/rss+xml" />
    <item>
      <title>श्लोक १४.२७ - गुणत्रयविभागयोग</title>
      <link>https://pavancv.github.io/chintana/books/geeta/chapter14/shloka27/</link>
      <pubDate>Sat, 25 Nov 2023 13:38:29 +0530</pubDate>
      <guid>https://pavancv.github.io/chintana/books/geeta/chapter14/shloka27/</guid>
      <description>श्लोक १४.२७ ब्रह्मणो हि प्रतिष्ठाऽहममृतस्याव्ययस्य च ।&#xA;शाश्वतस्य च धर्मस्य सुखस्यैकान्तिकस्य च ॥१४.२७॥ श्रीमन्मध्वाचार्यभगवत्पादाचर्य विरचित गीताभाष्य ब्रह्मण इति। ब्रह्मणो मायायाः । ॥१४.२७॥&#xA;श्रीराघवेन्द्रतीर्थविरचित गीताविवृतिः ननु गुणातीतस्य भगवत्प्राप्यादिकमेव वाच्यम्‌। लक्ष्मीप्राप्तिः किमर्थमुच्यते इत्यतस्तत्प्रापतौ मत्प्राप्तिरेव भवति । तस्याः मत्स्थत्वादिति भावेनाह ॥ ब्रह्मण इति । ब्रहाणो महालक्ष्म्याः अव्ययस्यामृतस्य च मुक्तवर्गस्य शाश्वतस्य अक्षयफलस्य निष्कामधर्मस्य एकांतिकस्य अस्मादिदमधिकमिति गणने एकमेवांते यस्य तदैकांतिकं तस्य दुःखासंभिन्नस्य सुखस्य मोक्षस्येत्यर्थः । प्रतिष्ठा आधारः । अतो मदवियोगिनीं लक्ष्मीं प्राप्नो मामेव प्राप्तो भवति । गुणातीतो लक्ष्मीसमीपं प्राप्य तदनुगृहीतो हरिं पश्चादाप्नोतीति । परंपराद्योतनायैवमुक्तिरिति ज्ञेयम् ॥१४.</description>
    </item>
    <item>
      <title>श्लोक १४.२६ - गुणत्रयविभागयोग</title>
      <link>https://pavancv.github.io/chintana/books/geeta/chapter14/shloka26/</link>
      <pubDate>Sat, 25 Nov 2023 13:38:27 +0530</pubDate>
      <guid>https://pavancv.github.io/chintana/books/geeta/chapter14/shloka26/</guid>
      <description>श्लोक १४.२६ मां च योऽव्यभिचारेण भक्तियोगेन सेवते ।&#xA;स गुणान्समतीत्यैतान् ब्रह्मभूयाय कल्पते ॥१४.२६॥ श्रीमन्मध्वाचार्यभगवत्पादाचर्य विरचित गीताभाष्य ब्रह्मवत्प्रकृतिवद्भगवत्प्रियत्वं ब्रह्मभूयम्। न तु तावत्प्रियत्वं? किन्तु प्रियत्वमात्रम्। बद्धा वापि तु मुक्ता वा न रमावत्प्रिया हरेः इति पाद्मे। भूयाय भवाय। ॥१४.२६॥&#xA;श्रीराघवेन्द्रतीर्थविरचित गीताविवृतिः एवं गुणातीतलक्षणं आचारं चोक्त्वा कथं गुणानतिवर्तत इति प्रश्नस्योत्तरमाह ॥ मां चेति । अव्यभिचारेण भक्तियोगेन नित्यभक्त्याख्योपायेन मां च सेवते । गुणान् सत्त्वादिगुणैः तदभिमानिश्रीदेव्यादिभिः कृतबन्धं समतीत्य ब्रह्मभूयाय । ब्रह्मशब्दोऽत्र चित्प्रकृतिपरः । चित्प्रकृतिवत् भूयं भवनं ब्रह्मभूयम्‌ । सा यथा विष्णुप्रिया तथा गुणातीतोऽपि विष्णुप्रियो भवतीत्यर्थः ।</description>
    </item>
    <item>
      <title>श्लोक १४.२५ - गुणत्रयविभागयोग</title>
      <link>https://pavancv.github.io/chintana/books/geeta/chapter14/shloka25/</link>
      <pubDate>Sat, 25 Nov 2023 13:38:25 +0530</pubDate>
      <guid>https://pavancv.github.io/chintana/books/geeta/chapter14/shloka25/</guid>
      <description>श्लोक १४.२५ मानापमानयोस्तुल्यस्तुल्यो मित्रारिपक्षयोः ।&#xA;सर्वारम्भपरित्यागी गुणातीतः स उच्यते ॥१४.२५॥ श्रीमन्मध्वाचार्यभगवत्पादाचर्य विरचित गीताभाष्य Refer to previous shloka(१४.२४)&#xA;श्रीराघवेन्द्रतीर्थविरचित गीताविवृतिः तथा मानापमानयोः प्राप्तावपि विष्णुभक्त्यादौ तुल्य एव । न त्याज्यं तदित्यर्थः । कृतावकृतौ चारिपक्षमित्रपश्चयोः सत्त्वेऽपि विष्णुभक्त्यादि कार्यमेवेत्यर्थः । पूर्वं &amp;lsquo;नेंगत’ इति सामान्यतोऽवैष्णवकर्मारंभत्यागोक्तावपि प्रयोजनविशेषापेक्षयाऽपि नावैष्णवकर्मारंभवानित्याह । सर्वारंभपरित्यागीति। के न चित्प्रयोजनेनापि अवैष्णवसर्वकर्मारंभम् अकुर्वन्नयर्थः ।&#xA;यद्वा &amp;lsquo;नेंगत&amp;rsquo; इत्यल्पावैष्णवकर्मत्यागः, अत्र तु अतिदीर्घा वैष्णवकर्मत्याग इति न पुनरुक्तिः ॥१४.२५॥&#xA;पद विचार </description>
    </item>
    <item>
      <title>श्लोक १४.२४ - गुणत्रयविभागयोग</title>
      <link>https://pavancv.github.io/chintana/books/geeta/chapter14/shloka24/</link>
      <pubDate>Sat, 25 Nov 2023 13:38:23 +0530</pubDate>
      <guid>https://pavancv.github.io/chintana/books/geeta/chapter14/shloka24/</guid>
      <description>श्लोक १४.२४ समदुःखसुखः स्वस्थः समलोष्टाश्मकाञ्चनः ।&#xA;तुल्यप्रियाप्रियो धीरस्तुल्यनिन्दात्मसंस्तुतिः ॥१४.२४॥ श्रीमन्मध्वाचार्यभगवत्पादाचर्य विरचित गीताभाष्य तुल्यत्वार्थ उक्तः पुरस्तात्। ॥१४.२४, २५॥&#xA;श्रीराघवेन्द्रतीर्थविरचित गीताविवृतिः आचारांतरं चाह ॥ समेति । प्रायेण हेयतया दुःखसमं वैषयिकं सुखं यस्य स समदुःखसुखः । गुणातीत इत्यनुषज्यते । स्वस्थः प्रायेण निर्विकारः । हेयत्वेन लोष्टाश्मसमं कांचनं यस्य स समलोष्टाश्‍मकांचनः । प्राय इति सर्वत्र योज्यम्‌ । हेयत्वेनाप्रियतुल्यं प्रियं यस्य स तुल्यप्रियाप्रियः । हेयत्वेन निंदया तुल्या आत्मनः स्वस्य संस्तुतिर्यस्य स तथा । समत्वादिकं केन स्यादित्यत उक्तं धीर इति । धैर्येणेत्यर्थः ।</description>
    </item>
    <item>
      <title>श्लोक १४.२३ - गुणत्रयविभागयोग</title>
      <link>https://pavancv.github.io/chintana/books/geeta/chapter14/shloka23/</link>
      <pubDate>Sat, 25 Nov 2023 13:38:22 +0530</pubDate>
      <guid>https://pavancv.github.io/chintana/books/geeta/chapter14/shloka23/</guid>
      <description>श्लोक १४.२३ उदासीनवदासीनो गुणैर्यो न विचाल्यते ।&#xA;गुणा वर्तन्त इत्येव योऽवतिष्ठति नेङ्गते ॥१४.२३॥ श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।&#xA;श्रीराघवेन्द्रतीर्थविरचित गीताविवृतिः एवं कैर्लिंगैरिति प्रश्नस्योत्तरमुक्त्वा किमाचार इत्यस्योत्तरमाह ॥। उदासीनवदिति । यो गुणातीतः पुमान् उदासीनवदासीनः । न तूदासौन एव, वैष्णवधर्मानुछठानात्‌। गुणैः सत्त्वादिभिः न विचाल्यते । तत्कृतविकारं न प्राप्नोति। स्वतंत्रा इत्येवं योऽवतिष्ठति गुणाः सत्त्वादयः । परमेश्वरेच्छया प्रवर्तंते न स्वतंत्रा इत्येव योऽवतिष्ठति वेत्ति । स नेंगते गुणकृतावैष्णवकर्मकरणाय न चेष्टत इति वैष्णवान्येव कर्माण्याचरति नान्यानीति तदाचार इति भावः ॥१४.</description>
    </item>
    <item>
      <title>श्लोक १४.२२ - गुणत्रयविभागयोग</title>
      <link>https://pavancv.github.io/chintana/books/geeta/chapter14/shloka22/</link>
      <pubDate>Sat, 25 Nov 2023 13:38:20 +0530</pubDate>
      <guid>https://pavancv.github.io/chintana/books/geeta/chapter14/shloka22/</guid>
      <description>श्लोक १४.२२ श्री भगवानुवाच&#xA;प्रकाशं च प्रवृत्तिं च मोहमेव च पाण्डव ।&#xA;न द्वेष्टि सम्प्रवृत्तानि न निवृत्तानि काङ्क्षति ॥१४.२२॥ श्रीमन्मध्वाचार्यभगवत्पादाचर्य विरचित गीताभाष्य ।14.22।।प्रायो न द्वेष्टि न काङ्क्षति। तथा हि सामवेदे भाल्लवेयशाखायाम् &amp;ndash; रजस्तमस्सत्त्वगुणान्प्रवृत्तान्प्रायो न च द्वेष्टि न चापि काङ्क्षति।&#xA;तथापि सूक्ष्मं सत्त्वगुणं च काङ्क्षेद्यदि प्रविष्टं सुतमश्च जह्यात् इति। न हि देवा ऋषयश्च सत्त्वस्था नृपसत्तम। हीनाः सत्वेन सूक्ष्मेण ततो वैकारिका मताः। कथं वैकारिको गच्छेत्पुरुषः पुरुषोत्तमम् इति मोक्षधर्मे।सात्त्विकः पुरुषव्याघ्र भवेन्मोक्षार्थनिश्चितः इति च। ॥१४.</description>
    </item>
    <item>
      <title>श्लोक १४.२१ - गुणत्रयविभागयोग</title>
      <link>https://pavancv.github.io/chintana/books/geeta/chapter14/shloka21/</link>
      <pubDate>Sat, 25 Nov 2023 13:38:18 +0530</pubDate>
      <guid>https://pavancv.github.io/chintana/books/geeta/chapter14/shloka21/</guid>
      <description>श्लोक १४.२१ अर्जुन उवाच&#xA;कैर्लिंगैस्त्रीन्गुणानेतानतीतो भवति प्रभो ।&#xA;किमाचारः कथं चैतांस्त्रीन्गुणानतिवर्तते ॥१४.२१॥ श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।&#xA;श्रीराघवेन्द्रतीर्थविरचित गीताविवृतिः गुणानतीत्येत्युक्ते सति पृच्छति ॥ कैरिति । एतान्सर्वबंधकान्‌ सत्त्वादिगुणानतीतोऽतिक्रांतः पुमान् कैर्लिंगै लक्षणैर्युक्तो भवति । हे प्रभो किमाचारः कीदृशाचारवान्‌। कथं केनोपायेनैतान्‌ त्रीन्‌ गुणानतिवर्तते ॥१४.२१॥&#xA;पद विचार </description>
    </item>
    <item>
      <title>श्लोक १४.X - गुणत्रयविभागयोग</title>
      <link>https://pavancv.github.io/chintana/books/geeta/chapter14/shloka20/</link>
      <pubDate>Sat, 25 Nov 2023 13:38:17 +0530</pubDate>
      <guid>https://pavancv.github.io/chintana/books/geeta/chapter14/shloka20/</guid>
      <description>श्लोक १४.२० गुणानेतानतीत्य त्रीन्देही देहसमुद्भवान् ।&#xA;जन्ममृत्युजरादुःखैर्विमुक्तोऽमृतमश्नुते ॥१४.२०॥ श्रीमन्मध्वाचार्यभगवत्पादाचर्य विरचित गीताभाष्य Refer to previous shloka&#xA;श्रीराघवेन्द्रतीर्थविरचित गीताविवृतिः एवं सुखदुःखादिरूपबंधस्य गुणत्रयनिबंधनत्वात्तदत्यये सत्येव बंधहानिर्नान्यथेत्याह॥ गुणानिति । तत्तद्गुणपरिणामिदेहेषु प्रकटीभूतान्‌ त्रीन्‌ गुणानतीत्यैव जन्मादिभिर्विमुक्तः अमृतमश्नुते परं ब्रह्म प्राप्नोति ॥१४.२०॥&#xA;पद विचार </description>
    </item>
    <item>
      <title>श्लोक १४.१९ - गुणत्रयविभागयोग</title>
      <link>https://pavancv.github.io/chintana/books/geeta/chapter14/shloka19/</link>
      <pubDate>Sat, 25 Nov 2023 13:38:14 +0530</pubDate>
      <guid>https://pavancv.github.io/chintana/books/geeta/chapter14/shloka19/</guid>
      <description>श्लोक १४.१९ नान्यं गुणेभ्यः कर्तारं यदा द्रष्टानुपश्यति । गुणेभ्यश्च परं वेत्ति मद्भावं सोऽधिगच्छति ॥१४.१९॥ श्रीमन्मध्वाचार्यभगवत्पादाचर्य विरचित गीताभाष्य परिणामिकर्त्तारं गुणेभ्योऽन्यं न पश्यति। अन्यथा यदा पश्यः पश्यते रुक्मवर्णं कर्तारमीशं पुरुषं ब्रह्मयोनिम् [मुण्ड.3।1।3] इति श्रुतिविरोधः। नाहं कर्त्ता न कर्त्ता त्वं कर्त्ता यस्तु सदा प्रभुः इति मोक्षधर्मे। ॥१४.१९, २०॥&#xA;श्रीराघवेन्द्रतीर्थविरचित गीताविवृतिः एवं त्रयोगुणा विविच्योक्ताः । तेषां जगद्बंधकत्वं तेभ्यः साक्षात्परंपरया च जन्यफलानि चोक्तानि । एवं त्रैगुण्यस्य कार्यते ह्यवश -(३-५) इत्यत्र संक्षेपेणोक्तस्येह विविच्य कीर्तने कृते सति तर्हि गुणा एव सर्वोत्तमाः न तु ततोऽन्यः सर्वोत्तमोऽस्तीति शंका स्यात्तां निराकरोति ॥ नान्यमिति । द्रष्टा जीवः यदा गुणेभ्यः अन्यं कर्तारं परिणामिकर्तरं नानुपश्यति । गुणेभ्यश्च परं स्वतंत्रं परमात्मानं वेत्ति स ज्ञानी मद्भावं ज्ञानानंदात्मिकां मयि स्थितिं अधिगच्छति प्राप्नोति ।</description>
    </item>
    <item>
      <title>श्लोक १४.१८ - गुणत्रयविभागयोग</title>
      <link>https://pavancv.github.io/chintana/books/geeta/chapter14/shloka18/</link>
      <pubDate>Sat, 25 Nov 2023 13:38:12 +0530</pubDate>
      <guid>https://pavancv.github.io/chintana/books/geeta/chapter14/shloka18/</guid>
      <description>श्लोक १४.१८ ऊर्ध्वं गच्छन्ति सत्त्वस्था मध्ये तिष्ठन्ति राजसाः ।&#xA;जघन्यगुणवृत्तिस्था अधो गच्छन्ति तामसाः॥१४.१८॥ श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।&#xA;श्रीराघवेन्द्रतीर्थविरचित गीताविवृतिः ज्ञानलोभप्रमादादेः सत्त्वादिगुणेभ्यः साक्षाज्जन्यत्वेऽपि तस्य स्वरूपतोऽफलत्वात्तज्जन्यफलान्याह ॥ ऊर्ध्वमिति । सत्त्वस्थाः सात्त्विकाः ज्ञानेन ऊर्ध्वं जन आदिलोकं गच्छंति । राजसाः काम्यकर्मिणः मध्ये स्वर्गादौ तिष्ठंति । जघन्यगुणस्तमः तद् वृत्तिस्तत्परिणामाज्ञानं तन्निष्ठास्तद्वंत इत्यर्थः । अधो निरयं गच्छंति ॥१४.१८॥&#xA;पद विचार </description>
    </item>
    <item>
      <title>श्लोक १४.१७ - गुणत्रयविभागयोग</title>
      <link>https://pavancv.github.io/chintana/books/geeta/chapter14/shloka17/</link>
      <pubDate>Sat, 25 Nov 2023 13:38:11 +0530</pubDate>
      <guid>https://pavancv.github.io/chintana/books/geeta/chapter14/shloka17/</guid>
      <description>श्लोक १४.१७ सत्त्वात्सञ्जायते ज्ञानं रजसो लोभ एव च ।&#xA;प्रमादमोहौ तमसो भवतोऽज्ञानमेव च ॥१४.१७॥ श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।&#xA;श्रीराघवेन्द्रतीर्थविरचित गीताविवृतिः निर्मलत्वादिफलं च किमित्यतो विविच्याह ॥ सत्त्वमित्यादिना । ज्ञानं परापरतत्त्वविषयम्‌ । लोभः स्वर्गादिविषयासक्तिः । भवत एवेत्यन्वयः । अज्ञानं च भवतीत्यर्थः ॥१४.१७॥&#xA;पद विचार </description>
    </item>
    <item>
      <title>श्लोक १४.१६ - गुणत्रयविभागयोग</title>
      <link>https://pavancv.github.io/chintana/books/geeta/chapter14/shloka16/</link>
      <pubDate>Sat, 25 Nov 2023 13:38:09 +0530</pubDate>
      <guid>https://pavancv.github.io/chintana/books/geeta/chapter14/shloka16/</guid>
      <description>श्लोक १४.१६ कर्मणः सुकृतस्याहुः सात्त्विकं निर्मलं फलम् ।&#xA;रजसस्तु फलं दुःखमज्ञानं तमसः फलम् ॥१४.१६॥ श्रीमन्मध्वाचार्यभगवत्पादाचर्य विरचित गीताभाष्य रजसस्तु फलं दुःखमित्यल्पसुखं दुःखम्। तथा हि शार्कराक्षशाखायाम् &amp;ndash; रजसो ह्येव जायते मात्रया सुखं दुःखं तस्मात्तान्सुखिनो दुःखिन इत्याचक्षते इति। अन्यथा दुःखस्यातिकष्टत्वात्तमोधिकत्वं रजसो न स्यात्। ॥१४.१६॥&#xA;श्रीराघवेन्द्रतीर्थविरचित गीताविवृतिः सात्विकादिकर्मणां फलमाह ।। कर्मण इत्यादिद्वयेन। विद्वत्कुलप्रसूतेन सुष्ठुकृतस्य कर्मणः सात्त्विकं निर्मलं दुःखगंधहीनं फलमाहुः । रजसो राजसकमर्णस्तु दुःखं दुःखमिश्रं सुखमाहुः । तमसस्तु तामसकर्मणः अज्ञानं अज्ञानकार्यं च फलमाहुः ॥१४.१६॥&#xA;पद विचार </description>
    </item>
    <item>
      <title>श्लोक १४.१५ - गुणत्रयविभागयोग</title>
      <link>https://pavancv.github.io/chintana/books/geeta/chapter14/shloka15/</link>
      <pubDate>Sat, 25 Nov 2023 13:38:07 +0530</pubDate>
      <guid>https://pavancv.github.io/chintana/books/geeta/chapter14/shloka15/</guid>
      <description>श्लोक १४.१५ रजसि प्रलयं गत्वा कर्मसङ्गिषु जायते ।&#xA;तथा प्रलीनस्तमसि मूढयोनिषु जायते ॥१४.१५॥ श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।&#xA;श्रीराघवेन्द्रतीर्थविरचित गीताविवृतिः रजसि प्रवृद्धे प्रलयं गत्वा मृत्वा कर्मसंगिषु काम्यकर्मिणां कुले जायते। तथा तमसि प्रवृद्धे प्रलीनो मृतः मूढयोनिषु दैत्यानां कुलेषु जायते ।। १५ ॥।&#xA;पद विचार </description>
    </item>
    <item>
      <title>श्लोक १४.१४ - गुणत्रयविभागयोग</title>
      <link>https://pavancv.github.io/chintana/books/geeta/chapter14/shloka14/</link>
      <pubDate>Sat, 25 Nov 2023 13:38:05 +0530</pubDate>
      <guid>https://pavancv.github.io/chintana/books/geeta/chapter14/shloka14/</guid>
      <description>श्लोक १४.१४ यदा सत्त्वे प्रवृद्धे तु प्रलयं याति देहभृत् ।&#xA;तदोत्तमविदां लोकानमलान्प्रतिपद्यते ॥१४.१४॥ श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।&#xA;श्रीराघवेन्द्रतीर्थविरचित गीताविवृतिः सत्त्वादिगुणवृद्ध्यवस्थायां मृतानां गतिभेदमाह ॥ यदेति द्वयेन । यदा सत्त्वे विवृद्धे देहभृत् प्रलयं याति म्रियते तदोत्तमविदां विष्णुज्ञानिनां अमलान् निर्दोषान् लोकान् देहान् प्रतिपद्यते । सात्त्विककुले जायत इत्यर्थः ॥१४.१४॥&#xA;पद विचार </description>
    </item>
    <item>
      <title>श्लोक १४.१३ - गुणत्रयविभागयोग</title>
      <link>https://pavancv.github.io/chintana/books/geeta/chapter14/shloka13/</link>
      <pubDate>Sat, 25 Nov 2023 13:38:04 +0530</pubDate>
      <guid>https://pavancv.github.io/chintana/books/geeta/chapter14/shloka13/</guid>
      <description>श्लोक १४.१३ अप्रकाशोऽप्रवृत्तिश्च प्रमादो मोह एव च ।&#xA;तमस्येतानि जायन्ते विवृद्धे कुरुनन्दन ॥१४.१३॥ श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।&#xA;श्रीराघवेन्द्रतीर्थविरचित गीताविवृतिः अप्रकाशः क्षेत्रादिषु शब्दादिज्ञानाभावः । अप्रवृत्तिः अनुद्यमः । प्रमादोऽनवधानम्‌ । मोहो विपर्ययः । एतानि तमसि विवृद्धे जायंते । एतैः लिंगैस्तमोविवृद्धिर्ज्ञेयेति भावः ॥ १३ ।।&#xA;पद विचार </description>
    </item>
    <item>
      <title>श्लोक १४.१२ - गुणत्रयविभागयोग</title>
      <link>https://pavancv.github.io/chintana/books/geeta/chapter14/shloka12/</link>
      <pubDate>Sat, 25 Nov 2023 13:38:02 +0530</pubDate>
      <guid>https://pavancv.github.io/chintana/books/geeta/chapter14/shloka12/</guid>
      <description>श्लोक १४.१२ लोभः प्रवृत्तिरारम्भः कर्मणामशमः स्पृहा । रजस्येतानि जायन्ते विवृद्धे भरतर्षभ ॥१४.१२॥ श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।&#xA;श्रीराघवेन्द्रतीर्थविरचित गीताविवृतिः लोभो धनादेरत्यागेच्छा । प्रवृत्तिर्व्यर्थोद्योगः । काम्यकर्मणामारंभः । अशमः चित्तस्यानुपरतिः । अप्राप्ताभिलाषः स्पृहा । एतानि विवृद्धे रजसि जायंते । एतै रजोवृद्धिर्ज्ञेयेति भावः ॥१४.१२॥&#xA;पद विचार स्पृहा : wish, longing</description>
    </item>
    <item>
      <title>श्लोक १४.११ - गुणत्रयविभागयोग</title>
      <link>https://pavancv.github.io/chintana/books/geeta/chapter14/shloka11/</link>
      <pubDate>Sat, 25 Nov 2023 13:38:01 +0530</pubDate>
      <guid>https://pavancv.github.io/chintana/books/geeta/chapter14/shloka11/</guid>
      <description>श्लोक १४.११ सर्वद्वारेषु देहेऽस्मिन्प्रकाश उपजायते ।&#xA;ज्ञानं यदा तदा विद्याद्विवृद्धं सत्त्वमित्युत ॥१४.११॥ श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।&#xA;श्रीराघवेन्द्रतीर्थविरचित गीताविवृतिः केन किंगेन सत्त्वादिवृद्धिर्ञेयेत्यत आह ॥ सर्वेत्यादित्रयेण । अस्मिन्देहे सर्वद्वारेषु क्षेत्रादिषु ज्ञानं शब्दादिज्ञानात्मकः प्रकाशः । उत शब्दात्सुखादि चोपजायते यदा तदा सत्त्वं विवृदद्वमिति विद्याज्जानीयात्‌ ॥१४.११॥&#xA;पद विचार </description>
    </item>
    <item>
      <title>श्लोक १४.१० - गुणत्रयविभागयोग</title>
      <link>https://pavancv.github.io/chintana/books/geeta/chapter14/shloka10/</link>
      <pubDate>Sat, 25 Nov 2023 13:37:59 +0530</pubDate>
      <guid>https://pavancv.github.io/chintana/books/geeta/chapter14/shloka10/</guid>
      <description>श्लोक १४.१० रजस्तमश्चाभिभूय सत्त्वं भवति भारत ।&#xA;रजः सत्त्वं तमश्चैव तमः सत्त्वं रजस्तथा ॥१४.१०॥ श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।&#xA;श्रीराघवेन्द्रतीर्थविरचित गीताविवृतिः ननु त्रयाणां सर्वबंधकत्वसाम्यात्कथं कस्यचिदेव गुणस्य कार्यं दृश्यते इत्यतः उत्कटत्वानुत्कटत्वाभ्यामिति भावेनाह ॥ रज इति । ईश्वरेच्छया सत्त्वमुत्कटं सत्‌ रजस्तमश्चाभिभूय स्वकार्यदक्षं भवति । रजस्तथोत्कटं सत्‌ तमः सत्त्वं चाभिभूय स्वकार्यदक्षं भवति । तमश्चोत्कटं सत्‌ रजः सत्त्वं चाभिभूय स्वकार्यकारि भवति इत्यर्थः । अभिभवशब्दित- कार्यशक्तिप्रतिबन्धो गुणानामेव । देवानां त्वौदासीन्यमेवेति ज्ञातव्यम्‌ ॥१४.१०॥&#xA;पद विचार उत्कटं : High, large, immense</description>
    </item>
    <item>
      <title>श्लोक १४.X - गुणत्रयविभागयोग</title>
      <link>https://pavancv.github.io/chintana/books/geeta/chapter14/shloka9/</link>
      <pubDate>Sat, 25 Nov 2023 13:37:57 +0530</pubDate>
      <guid>https://pavancv.github.io/chintana/books/geeta/chapter14/shloka9/</guid>
      <description>श्लोक १४.९ सत्त्वं सुखे सञ्जयति रजः कर्मणि भारत ।&#xA;ज्ञानमावृत्य तु तमः प्रमादे सञ्जयत्युत ॥१४.९॥ श्रीमन्मध्वाचार्यभगवत्पादाचर्य विरचित गीताभाष्य सत्त्वमिति। ॥१४.९॥&#xA;श्रीराघवेन्द्रतीर्थविरचित गीताविवृतिः सत्त्वादीनां सुखादिसंपादनेनैव बंधकत्वमिति नियमं द्रढयति ॥ सत्त्वमिति । सत्त्वं सत्त्वाभिमानिनी श्रीश्च सुखे सुखविषये संजयति । प्रवर्तयतीत्यर्थः । रजः रजोऽभिमानिनी भूदेवी च कर्मविषये संजयति । तमस्तु तमोऽभिमानिनी दुर्गा च ज्ञानमावृत्य मनसस्तत्त्ज्ञानशक्तिं प्रतिबध्य प्रमादे अधर्मे अधर्मबुद्धयादिरूपे संजयति । उत शब्दादालस्यादिग्रहः ॥ ९ ॥&#xA;पद विचार शब्दादालस्यादि : शब्दात् + आलस्य + आदि</description>
    </item>
    <item>
      <title>श्लोक १४.८ - गुणत्रयविभागयोग</title>
      <link>https://pavancv.github.io/chintana/books/geeta/chapter14/shloka8/</link>
      <pubDate>Sat, 25 Nov 2023 13:37:55 +0530</pubDate>
      <guid>https://pavancv.github.io/chintana/books/geeta/chapter14/shloka8/</guid>
      <description>श्लोक १४.८ तमस्त्वज्ञानजं विद्धि मोहनं सर्वदेहिनाम् ।&#xA;प्रमादालस्यनिद्राभिस्तन्निबध्नाति भारत ॥१४.८॥ श्रीमन्मध्वाचार्यभगवत्पादाचर्य विरचित गीताभाष्य अज्ञानं जायते यतस्तदज्ञानजम्। प्रमादमोहौ तमसः [14।17] इति वाक्यशेषात्। ॥१४.८॥&#xA;श्रीराघवेन्द्रतीर्थविरचित गीताविवृतिः अज्ञानं जायते यतस्तत् अज्ञानजं तमः तमोऽभिमानिनी दुर्गा, तत्त्वं च, सर्वदेहिनां मोहनं मिथ्याज्ञानजनकं विद्धि । तद्‌द्विरूपं तमः प्रमादादिभिर्दैत्यजनं निबध्नाति ॥१४.८॥&#xA;पद विचार </description>
    </item>
    <item>
      <title>श्लोक १४.७ - गुणत्रयविभागयोग</title>
      <link>https://pavancv.github.io/chintana/books/geeta/chapter14/shloka7/</link>
      <pubDate>Sat, 25 Nov 2023 13:37:53 +0530</pubDate>
      <guid>https://pavancv.github.io/chintana/books/geeta/chapter14/shloka7/</guid>
      <description>श्लोक १४.७ रजो रागात्मकं विद्धि तृष्णासङ्गसमुद्भवम् ।&#xA;तन्निबध्नाति कौन्तेय कर्मसङ्गेन देहिनम् ॥१४.७॥ श्रीमन्मध्वाचार्यभगवत्पादाचर्य विरचित गीताभाष्य रज इति। तृष्णासङ्गयोः समुद्भवं तयोः कारणम्। ॥१४.७॥&#xA;श्रीराघवेन्द्रतीर्थविरचित गीताविवृतिः तृष्णा नाम इदं मे भूयादित्याशा । संगो वस्तुष्वासक्तिः । तयोः समुद्भवो यस्मात्तत्‌ । रजोभिमानिनी भूदेवी भूतत्त्वं च रागात्मकं सृष्ट्यादिरंजनस्वरूपं विद्धि । तद् द्विविधं रजः । कर्मयोगेन देहिनं मानुषं जीवं बध्नाति ॥१४.७॥&#xA;पद विचार </description>
    </item>
    <item>
      <title>श्लोक १४.६ - गुणत्रयविभागयोग</title>
      <link>https://pavancv.github.io/chintana/books/geeta/chapter14/shloka6/</link>
      <pubDate>Sat, 25 Nov 2023 13:37:51 +0530</pubDate>
      <guid>https://pavancv.github.io/chintana/books/geeta/chapter14/shloka6/</guid>
      <description>श्लोक १४.६ तत्र सत्त्वं निर्मलत्वात्प्रकाशकमनामयम् । सुखसङ्गेन बध्नाति ज्ञानसङ्गेन चानघ ॥१४.६॥ श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।&#xA;श्रीराघवेन्द्रतीर्थविरचित गीताविवृतिः श्रीभूदुर्गाभिः क्रियमाणं देवादित्रितयवियय्ंधनप्रकारं विविच्याह ॥ तत्रेत्यादित्रयेण । तत्र तेषु गुणेषु तासु देवीषु च सत्त्वं सत्त्वाभिमानिश्रीतत्वं निर्मलत्वात्‌ अनामयं न विद्यते आमयो व्याध्याद्युपद्रवो यस्मात्तत्‌ तच्च प्रकाशकं तत्त्वज्ञानोत्पादकं सत्‌ सुखसंगेन तत्त्वज्ञानसंगेन च देवान् बध्नाति ॥१४.६॥&#xA;पद विचार </description>
    </item>
    <item>
      <title>श्लोक १४.५ - गुणत्रयविभागयोग</title>
      <link>https://pavancv.github.io/chintana/books/geeta/chapter14/shloka5/</link>
      <pubDate>Sat, 25 Nov 2023 13:37:50 +0530</pubDate>
      <guid>https://pavancv.github.io/chintana/books/geeta/chapter14/shloka5/</guid>
      <description>श्लोक १४.५ सत्त्वं रजस्तम इति गुणाः प्रकृतिसंभवाः ।&#xA;निबध्नन्ति महाबाहो देहे देहिनमव्ययम् ॥१४.५॥ श्रीमन्मध्वाचार्यभगवत्पादाचर्य विरचित गीताभाष्य बन्धप्रकारं दर्शयति साधनानुष्ठानाय &amp;ndash; सत्त्वमित्यादिना। ॥१४.५॥&#xA;श्रीराघवेन्द्रतीर्थविरचित गीताविवृतिः एवं सत्त्वं रजस्तम इति यावत्संजायत (१३-२३) इत्युक्तं श्लोकद्वयेन विवृत्येदानीं यो हि बद्धोऽस्मीति जानाति स एव तन्निवृत्तिसाधनं विजिज्ञास्य ज्ञात्वाऽनुतिष्ठति । अतो बन्धोच्छेदसाधना(य)नुष्ठानाय तत्साधनज्ञापनार्थं जिज्ञासामुत्पादयितुंगुणत्रयकृतबंधप्रकारं तावदाह ॥ सत्त्वमिति । प्रकृतिसंभवाः त्रिगुणात्मकजडप्रकृतितः संभवंतस्तदंशभूताः सत्त्वं रजस्तम इति गुणाः तथा प्रकृतिसंभवाः चित्प्रकृतितः सृष्टिकाले विभज्यमानाः सद्गुणत्वसृष्ट्यादिरंजन- कर्दृत्वजीवग्लपनहेतुत्वनिमित्तैः क्रमात्सत्त्वरजस्तमश्शब्दिताः श्रीभूदुर्गाख्याः गुणाः क्रमाद्गुणत्रयाभिमानिन्यः तिस्रो देव्यश्च देहे स्थितम् अव्ययं स्वरूपतो व्ययहीनं जीवम्‌ । जात्येकवचनम्‌ । जीवजातं निबध्नंति । सर्वासां सर्वजीवबंधकत्वेऽपि सत्त्वमानिनी श्रीः देवबंधिका रजोऽभिमानिनी भूर्मनुष्यबंधिका तमोऽभिमानिनी दुर्गा दैत्यबंधिकेति विशेषो ज्ञेयः । अत्र देह इत्युक्तिर्भूतपूर्वगत्या मुक्तानामपि देहित्वात्तद्व्यावृतत्यर्था । ॥१४.</description>
    </item>
    <item>
      <title>श्लोक १४.४ - गुणत्रयविभागयोग</title>
      <link>https://pavancv.github.io/chintana/books/geeta/chapter14/shloka4/</link>
      <pubDate>Sat, 25 Nov 2023 13:37:48 +0530</pubDate>
      <guid>https://pavancv.github.io/chintana/books/geeta/chapter14/shloka4/</guid>
      <description>श्लोक १४.४ सर्वयोनिषु कौन्तेय मूर्तयः सम्भवन्ति याः ।&#xA;तासां ब्रह्म महद्योनिरहं बीजप्रदः पिता ॥१४.४॥ श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।&#xA;श्रीराघवेन्द्रतीर्थविरचित गीताविवृतिः न केवलमादिसर्ग एवानयोः कारणत्वं किंतु सर्वदेत्याह ॥ सर्वेति । देवमनुष्यतिर्यगादियोनिषु याः मूर्तयः कार्यव्यक्तयः संभवंति । तासां महत् ब्रह्म महालक्ष्मीः योनिः क्षेत्ररूपं कारणम्‌ । अहं बीजप्रदः गर्भाधानकर्ता पिता ॥१४.४॥&#xA;पद विचार </description>
    </item>
    <item>
      <title>श्लोक १४.३ - गुणत्रयविभागयोग</title>
      <link>https://pavancv.github.io/chintana/books/geeta/chapter14/shloka3/</link>
      <pubDate>Sat, 25 Nov 2023 13:37:46 +0530</pubDate>
      <guid>https://pavancv.github.io/chintana/books/geeta/chapter14/shloka3/</guid>
      <description>श्लोक १४.३ मम योनिर्महद्ब्रह्म तस्मिन् गर्भं दधाम्यहम् ।&#xA;संभवः सर्वभूतानां ततो भवति भारत ॥१४.३॥ श्रीमन्मध्वाचार्यभगवत्पादाचर्य विरचित गीताभाष्य महद्ब्रह्म प्रकृतिः? सा च श्रीर्भूर्दुर्गेति भिन्ना। उमासरस्वत्याद्यास्तु तदंशयुता अन्यजीवाः। तथा च काषायणश्रुतिः &amp;ndash; श्रीर्भुर्दुर्गा महती तु माया या लोकसूतिर्जगतो बन्धिका च। उमावागाद्या अन्यजीवास्तदंशास्तदात्मना सर्ववेदेषु गीताः इति। मम योनिरिति गर्भाधानार्था योनिः? न तु माता? वाक्यशेषात्। तथा हि सामवदे शार्कराक्षश्रुतौ &amp;ndash; विष्णोर्योनिर्गर्भसन्धारणार्था महामाया सर्वदुःखैर्विहीना। तथाऽप्यात्मानं दुःखिवन्मोहनार्थं प्रकाशयन्ती सह विष्णुना सा इति। अतः सीतादुःखादिकं सर्वं मृषा प्रदर्शनमेव। तथा कूर्मपुराणे &amp;ndash; न चेयं भूः [ब्र.</description>
    </item>
    <item>
      <title>श्लोक १४.२ - गुणत्रयविभागयोग</title>
      <link>https://pavancv.github.io/chintana/books/geeta/chapter14/shloka2/</link>
      <pubDate>Sat, 25 Nov 2023 13:37:45 +0530</pubDate>
      <guid>https://pavancv.github.io/chintana/books/geeta/chapter14/shloka2/</guid>
      <description>श्लोक १४.२ इदं ज्ञानमुपाश्रित्य मम साधर्म्यमागताः ।&#xA;सर्गेऽपि नोपजायन्ते प्रलये न व्यथन्ति च ॥१४.२॥ श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।&#xA;श्रीराघवेन्द्रतीर्थविरचित गीताविवृतिः इदं ज्ञानं वक्ष्यमाणार्थज्ञानम् उपाश्रित्य संपाद्य मम साधर्म्यं सारूप्यं आगताः प्राप्ताः । शिष्टं व्यक्तम्‌ ॥१४.२॥&#xA;पद विचार </description>
    </item>
    <item>
      <title>श्लोक १४.१ - गुणत्रयविभागयोग</title>
      <link>https://pavancv.github.io/chintana/books/geeta/chapter14/shloka1/</link>
      <pubDate>Sat, 25 Nov 2023 13:37:35 +0530</pubDate>
      <guid>https://pavancv.github.io/chintana/books/geeta/chapter14/shloka1/</guid>
      <description>श्लोक १४.१ श्री भगवानुवाच परं भूयः प्रवक्ष्यामि ज्ञानानां ज्ञानमुत्तमम् ।&#xA;यज्ज्ञात्वा मुनयः सर्वे परां सिद्धिमितो गताः ॥१४.१॥ श्रीमन्मध्वाचार्यभगवत्पादाचर्य विरचित गीताभाष्य साधनकृज्ज्ञानदात्रे नमः।&#xA;साधनं प्राधान्येनोत्तरैरध्यायैर्वक्ति। ॥१४.१॥&#xA;श्रीराघवेन्द्रतीर्थविरचित गीताविवृतिः ॥ ॐ ॥ बुद्धियोगे त्विमां श्रुण्विति(२.३९) द्वितीये प्रतिज्ञाय आषष्ठसमाप्तेः कामादिवर्जनादीति- कर्तव्यतासहितं कर्म ध्यानलक्षणं ज्ञानसाधनमुक्तम्‌ । तत्रेतिकर्तव्यतांशं उत्तराध्यायपंचकेन प्रपंचयतीति प्रघट्टार्थः । तत्र बंधप्रकारे ज्ञाते सत्येव तन्मोचनसाधनस्य तदितिकर्तव्यस्य चानुष्ठानाय तत्प्रपंचनं युज्यते । बंधश्च कारणं गुणसंगोऽस्य (१३-१२) इति पूर्वाध्यायोक्तदिशा त्रिगुणात्मकः । अतो यावत्संजायते (१३-२६) इत्यादिना पूर्वाध्यायोक्त- क्षेत्रक्षेत्रसंयोगहेतुक- प्राणिजननविवरणपूर्वकं त्रिगुणविकारस्थितिं तदत्ययोपायं च दर्शयत्यस्मिन्नध्याये । कार्यते ह्यवशः कर्मः (३-५) इति तृतीयाध्याये संक्षेपेण त्रैगुण्यस्योक्तत्वेऽपीह तस्य विविच्य कीर्तनमिति ज्ञेयम्‌। श्रोतुरादरजननाय वक्ष्यमाणमर्थं- प्रतिज्ञाय स्तौति ॥ परमिति द्वयेत । परम् अन्यत् भूयः पुनः प्रवक्ष्यामि । तत्किमित्यत उक्तम्‌ ॥ ज्ञानानामिति । कर्मणि ल्युट्‌ । ज्ञातव्यानां मध्ये उत्तमं ज्ञानं ज्ञातव्यम्‌ । यज्ज्ञात्वा मुनयो मननशीलाः सर्वे इतः संसारात् परां सिद्धिं मोक्षं गताः प्राप्ताः ॥१४.</description>
    </item>
  </channel>
</rss>
