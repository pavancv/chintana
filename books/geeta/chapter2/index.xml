<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>साङ्ययोग on चिन्तन</title>
    <link>https://pavancv.github.io/chintana/books/geeta/chapter2/</link>
    <description>Recent content in साङ्ययोग on चिन्तन</description>
    <generator>Hugo -- gohugo.io</generator>
    <language>en-us</language>
    <lastBuildDate>Mon, 21 Feb 2022 10:43:44 +0545</lastBuildDate><atom:link href="https://pavancv.github.io/chintana/books/geeta/chapter2/index.xml" rel="self" type="application/rss+xml" />
    <item>
      <title>श्लोक २.४० - साङ्ययोग</title>
      <link>https://pavancv.github.io/chintana/books/geeta/chapter2/shloka40/</link>
      <pubDate>Mon, 27 Nov 2023 19:48:07 +0530</pubDate>
      
      <guid>https://pavancv.github.io/chintana/books/geeta/chapter2/shloka40/</guid>
      <description>श्लोक २.४० नेहाभिक्रमनाशोऽस्ति प्रत्यवायो न विद्यते।
स्वल्पमप्यस्य धर्मस्य त्रायते महतो भयात् ॥२.४०॥ श्रीमत्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः । े
श्रीराघवेन्द्रतीर्थविरचित गीताविवृतिः किञ्च इह वक्ष्यमाणे योगशब्दितज्ञानोपाय- भूतनिष्काम- विष्ण्वाराधन- रूपकर्मविषये अभिक्रमस्य उपक्रमस्य नाशो नास्ति । उपक्रममात्रस्यापि निष्फलता नास्तीत्यर्थः । प्रारम्भमात्रमिच्छा वा इत्यादेः उपक्रान्तविष्णुधर्मविच्छेदे वा विष्णुधर्मवतोऽन्यधर्माकरणे वा प्रत्यवायो न विद्यते । अस्य धर्मस्य विष्णुपूजात्मकनिष्कामकर्मणः स्वल्पमपि एकांशोऽपि महतो भयात् संसारभयात्‌ त्रायते रक्षति । तस्मात्तत्र निष्ठा कुर्विति भावः । ननु ज्ञानं हि जैवमुक्तम् इति भाष्योक्तेः जीवतत्त्वं प्रागुक्तम्‌ । ब्रह्मज्ञानोपायश्च वक्ष्यते । न हि निवृत्तकर्मातुष्ठानादिरूपो योगो जीवज्ञानहेतुः । अतः कथं पूर्वोक्तप्रकारणयोः साध्यसाधनविषयतया सङ्गत्वम् । मैवम् । श्रुत्वाऽप्यनं । इत्यत्र भगवत्प्रतिबिम्बत्वादिना जीवचैतन्यवेदी दुर्लभ इत्युक्त्या तादृशत्वेन त ज्ज्ञानोपायस्याप्याकांक्षितत्वेन वक्ष्वमाणनिवृत्त- कर्मानुष्ठानाराधित- भगवत्प्रीतेरेवेश्वर- तत्त्वज्ञानस्योपायत्वात्‌ । तादर्थ्येन प्रकृतस्यापीश्वरस्य तस्मादेव विदित्वैनं इत्यत्र स्वातन्त्र्यादिना ज्ञानस्य मोक्षादिसर्वपुमर्यहेतुत्वोक्त्या तज्ज्ञानोपायस्याप्याकांक्षितत्वात् । वक्ष्यमाणसाधनस्य च यथावत्तया परापरतात्त्वज्ञानोपायत्त्वान्न पूर्वोत्तरप्रकरणयोरसङ्गतिः । अत्र योगस्यानेकाध्याय- प्रतिपाद्यत्वाच्छ्रोतृमनः समाधानाय पूर्वसङ्गतत्वेन प्रतिज्ञाकरणसार्थक्यं ज्ञेयम्‌ ॥२.</description>
    </item>
    
    <item>
      <title>श्लोक २.३९ - साङ्ययोग</title>
      <link>https://pavancv.github.io/chintana/books/geeta/chapter2/shloka39/</link>
      <pubDate>Mon, 27 Nov 2023 19:48:02 +0530</pubDate>
      
      <guid>https://pavancv.github.io/chintana/books/geeta/chapter2/shloka39/</guid>
      <description>श्लोक २.३९ एषा तेऽभिहिता सांख्ये बुद्धिर्योगे त्विमां श्रृणु।
बुद्ध्यायुक्तो यया पार्थ कर्मबन्धं प्रहास्यसि ॥२.३९॥ श्रीमत्मध्वाचार्यभगवत्पादाचर्य विरचित गीताभाष्य साङ्ख्यं ज्ञानम्।शुद्धात्मतत्त्वविज्ञानं साङ्ख्यमित्यभिधीयते इति भगवद्वचनाद्व्यासस्मृतौ। योग उपायःदृष्टा योगाः प्रयुक्ताश्च पुंसां श्रेयःप्रसिद्धये इति प्रयोगादभागवते। नेतरौ साङ्ख्ययोगौ उपादेयत्वेन विवक्षितौ कुत्रचित्सामस्त्येन कर्मयोग इत्यादिप्रयोगाच्च। निन्दितत्वाच्चेतरयोर्मोक्षधर्मेषु भिन्नमतत्वमुक्त्वा`` पञ्चरात्रस्तुत्या वेदानां त्वेकार्यत्वान्न विरोधः। पार्थक्यं तु साङ्ख्याद्यपेक्षया युक्तम्। तत्रैव चित्रशिखण्डिशास्त्रे पञ्चरात्रमूले वेदैक्योक्तेश्च एवमेव सर्वत्र साङ्ख्ययोगशब्द उपादेयवाचको वर्णनीयः। युक्तेश्च ज्ञानं पूर्वं जैवमुक्तम्। उपायश्च वक्ष्यते। बुध्यतेऽनयेति बुद्धिः। साङ्ख्यविषयो यया वाचा बुध्यते सा वागभिहितेत्यर्थः। ॥२.</description>
    </item>
    
    <item>
      <title>श्लोक २.३८ - साङ्ययोग</title>
      <link>https://pavancv.github.io/chintana/books/geeta/chapter2/shloka38/</link>
      <pubDate>Mon, 27 Nov 2023 19:47:56 +0530</pubDate>
      
      <guid>https://pavancv.github.io/chintana/books/geeta/chapter2/shloka38/</guid>
      <description>श्लोक २.३८ सुखदुःखे समे कृत्वा लाभालाभौ जयाजयौ।
ततो युद्धाय युज्यस्व नैवं पापमवाप्स्यसि ॥२.३८॥ श्रीमत्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।
श्रीराघवेन्द्रतीर्थविरचित गीताविवृतिः यच्चोक्तं पापमेवाश्रयेदस्मान्‌ इति तत्राह ॥ सुखेति । यथा दुःखमनुपादेयं तथा वैषयिकसुखमप्यनुपादेयमित्यनुपादेयत्वेन दुःखसमं सुखं कृत्वेत्यर्थः । लाभालाभौ इत्यादावपि समावित्यनुषङ्गः। अनुपादेयत्वेनालाभसमं लाभं कृत्वेत्यर्थः । जयाजयौ इवित्यत्राप्येवमर्थो ध्येयः । सुखाद्यभिलाषं हित्वा भगवत्पूजारूपोऽयं स्वधर्म इति बुध्वेति यावत्‌ । युद्धाय युज्यस्व युङ्क्षव । ततो भगवद्वक्तिपूर्वकं स्वधर्मतयाऽनुष्ठानात् पापं नैवाप्स्यसि । प्रत्युत पुण्यमेवाप्स्यसौत्यर्थः ॥२.३८॥
पद विचार </description>
    </item>
    
    <item>
      <title>श्लोक २.३७ - साङ्ययोग</title>
      <link>https://pavancv.github.io/chintana/books/geeta/chapter2/shloka37/</link>
      <pubDate>Mon, 27 Nov 2023 19:47:52 +0530</pubDate>
      
      <guid>https://pavancv.github.io/chintana/books/geeta/chapter2/shloka37/</guid>
      <description>श्लोक २.३७ हतो वा प्राप्स्यसि स्वर्गं जित्वा वा भोक्ष्यसे महीम्।
तस्मादुत्तिष्ठ कौन्तेय युद्धाय कृतनिश्चयः ॥२.३७॥ श्रीमत्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।
श्रीराघवेन्द्रतीर्थविरचित गीताविवृतिः यच्चोक्तं न चैतद्वि्तः कतरन्नो गरीयो यद्वा जयेम यदि वा नो जयेयुः इति जयः सन्दिग्ध इति, पक्षद्वयेऽप्यहानिरित्याह ॥ हतो वेति । जित्वा वाभोक्ष्यसे महीम् इत्यत्र स्वर्गं च पश्चात्प्राप्स्यसीत्यपि ध्येयम्‌ ।
ये युध्यन्ते प्रधनेषु शूरासो ये तनुत्यजः । ये वा सहस्रदक्षिणास्तांश्चिदेवापि गच्छतात् ॥ इति श्रुतौ ये शूराः प्रधनेषु युद्धेषु युध्यन्ते । ये च तत्र म्रियन्ते ये च सहस्रसंख्याकदक्षिणादातारः तानेवाऽयं प्रेतोऽपि गच्छतादिति यमं प्रति प्रेतस्य स्वर्गप्रार्थनात्‌ । तत्र च ये युध्यन्ते तान्प्रेतो गच्छतादिति युद्धशूराणां जयेऽपि स्वर्गप्रप्तेरत्र श्रुताववगमात्‌ । तस्मात्पक्षद्वयेऽपि फलभावाद्युद्धाय कृतनिश्चयः सन् उत्तिष्ठ सन्नद्धो भवेत्यर्थः ॥२.</description>
    </item>
    
    <item>
      <title>श्लोक २.३३  ३४ ३५  ३६ - साङ्ययोग</title>
      <link>https://pavancv.github.io/chintana/books/geeta/chapter2/shloka33/</link>
      <pubDate>Mon, 27 Nov 2023 19:47:20 +0530</pubDate>
      
      <guid>https://pavancv.github.io/chintana/books/geeta/chapter2/shloka33/</guid>
      <description>श्लोक २.३३ \ ३४\ ३५ \ ३६ अथ चैत्त्वमिमं धर्म्यं संग्रामं न करिष्यसि ।
ततः स्वधर्मं कीर्तिं च हित्वा पापमवाप्स्यसि ॥२.३३॥
अकीर्तिं चापि भूतानि कथयिष्यन्ति तेऽव्ययाम्।
संभावितस्य चाकीर्तिर्मरणादतिरिच्यते ॥२.३४॥
भयाद्रणादुपरतं मंस्यन्ते त्वां महारथाः। येषां च त्वं बहुमतो भूत्वा यास्यसि लाघवम् ॥२.३५॥
अवाच्यवादांश्च बहून् वदिष्यन्ति तवाहिताः।
निन्दन्तस्तव सामर्थ्यं ततो दुःखतरं नु किम् ॥२.३६॥
श्रीमत्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।
श्रीराघवेन्द्रतीर्थविरचित गीताविवृतिः युद्धाकरणेऽनर्थप्राप्त्युक्त्या च तत्कर्तव्यतामाह ॥ अथ चेदित्यादिचतुर्भिः । अथ चेत्‌ यदृच्छया पारत्रिकसुखहेतुत्वेन च प्राप्तमपि । धर्म्यं प्राग्वत्‌ । इमं संङग्रामं युद्धं न करिष्यसि न कुर्याः । तर्हि ततः स्वधर्मभूतयुद्धाकरणात्‌ न केवलं धर्मकीर्त्योहानि स्वविहितधर्मत्यागात् पापं चावाप्स्यसि ॥३३॥</description>
    </item>
    
    <item>
      <title>श्लोक २.३१  ३२  - साङ्ययोग</title>
      <link>https://pavancv.github.io/chintana/books/geeta/chapter2/shloka31/</link>
      <pubDate>Mon, 27 Nov 2023 19:47:12 +0530</pubDate>
      
      <guid>https://pavancv.github.io/chintana/books/geeta/chapter2/shloka31/</guid>
      <description>श्लोक २.३१ \ ३२ स्वधर्ममपि चावेक्ष्य न विकम्पितुमर्हसि ।
धर्म्याद्धि युद्धाछ्रेयोऽन्यत्क्षत्रियस्य न विद्यते ॥२.३१॥
यदृच्छया चोपपन्नं स्वर्गद्वारमपावृतम् ।
सुखिनः क्षत्रियाः पार्थ लभन्ते युद्धमीदृशम् ॥२.३२॥
श्रीमत्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।
श्रीराघवेन्द्रतीर्थविरचित गीताविवृतिः यदुक्तं प्राक् वेपथुश्च शरोरे मे रोमहर्षश्च जायत इति तत्राह ॥ स्वधर्ममिति | -यद्वा न केवलमात्मनित्यत्वादशोकः किं तर्हीत्यत आह ॥ स्तरघर्ममिति । न केवलमात्मनोऽविनशादेवाविकम्पः । स्वधर्ममप्यवेक्ष्य विकम्मितुं शरीरे कम्पं सर्वावयवचेष्ठां कर्तृं नार्हसीत्यर्थः यच्चोक्तं न च श्रेयोऽनुपश्यामि हत्वा स्वजनमाहव इति तत्राह ॥ धर्म्यादिति । परलोकसुखहेतुर्धमः तत्सम्बन्धि तज्जनकमिति यावित । यद्वा धारकत्वात् धर्मोहरिः, तत्पूजारूपं यत्तत् धर्म्यं तस्मात् युद्धादन्यच्छ्रेयः क्षत्रियस्य न विद्यते हि प्रसिद्धमेतत् ॥३१॥</description>
    </item>
    
    <item>
      <title>श्लोक २.६१  - साङ्ययोग</title>
      <link>https://pavancv.github.io/chintana/books/geeta/chapter2/shloka61/</link>
      <pubDate>Thu, 04 Aug 2022 20:45:26 +0530</pubDate>
      
      <guid>https://pavancv.github.io/chintana/books/geeta/chapter2/shloka61/</guid>
      <description>श्लोक २.६१ तानि सर्वाणि संयम्य युक्त आसीत मत्परः ।
वशे हि यस्येन्द्रियाणि तस्य प्रज्ञा प्रतिष्ठिता ॥ २.६१ ॥ श्रीमत्मध्वाचार्यभगवत्पादाचर्य विरचित गीताभाष्य तर्ह्यशक्यान्येवेत्यत आह तानीति। बहुयत्नतः शक्यानि। अतो यत्नं कुर्यादित्याशयः। युक्तो मयि मनोयोगयुक्तः। अहमेव परः सर्वस्मादुत्कृष्टो यस्य स मत्परः। फलमाह वशे हीति। ॥ ६१ ॥
श्रीराघवेन्द्रतीर्थविरचित गीताविवृतिः यदि साधारणयत्नविवेकज्ञानाभ्यामिंद्रियाणि न जीयन्ते, तर्ह्यशक्यान्येव तानि जेतुम्‌। निराहारत्वे देहावस्थित्यसंभवात्‌ । इन्द्रियजयस्य ब्रह्मदृष्टिसाध्यतयाऽभिमतत्वेन तस्य तद्धेतुत्वे विवक्षिते सत्यन्योन्याश्रयप्रसंगादित्यत आह ॥। तानीति । तानींद्रियाणि सर्वाणि संयम्य विषयेभ्य उपसंहृत्य मत्परः अहमेव भगवान्कृष्ण एव परः सर्वोत्कृष्टो यस्य स मत्परः । भगवानेव सर्वत्तम इति ज्ञात्वा । युक्तः । समाध्यर्थस्य युजे रूपम्‌ । भगवति मनो युजान इत्यर्थः । आसीत तिष्ठेत्‌ । अयं भावः । यद्यपींद्रियजये परोक्तः प्रत्याहारादिः साधारणप्रयत्नो न साधनम्‌ । नापि निराहारत्वादिकं प्रागुक्तमशक्यम्‌ । तथाऽपि तत्प्रतिनिधिना महाप्रयत्नेन जेयानि । तत्र भगवतः सर्वोत्तमत्वज्ञानपूर्व तस्मिन्नेव निरंतरं मनोयोजनमिंद्रियजये मुख्यं साधनम्‌ । निराहारत्वादिकं तु वस्तुगतिप्रदर्शनार्थमेवोक्तमिति । यदर्थं सार्धश्लोकदद्वये - नेंद्रियजयरूपोपोद्धात उक्त: । अथेदानीं महाप्रयत्नेन साधितेन्द्रियजयस्य ज्ञानसिद्धिः फलमित्याह ॥ वशे हीति । यस्य वशे इन्द्रियाणि वर्तन्ते तस्य प्रज्ञा प्रतिष्टितेति । यत एवं महायाससाध्येंद्रियजयफलं ज्ञानमत एवायासभीरुर्जनो न तत्साधयतीति, न तु ज्ञानस्योक्तलक्षणानावादिति श्लोकत्रयतात्पर्यार्थः । अत्रोक्तमिंद्रियजयस्य ज्ञानरूपं फलं न साक्षादिति रागद्वेषवियुक्तै रित्यादौ व्यक्ती भविष्यतीति ज्ञेयम्‌ ॥ ६१ ॥</description>
    </item>
    
    <item>
      <title>श्लोक २.६२ / ६३ - साङ्ययोग</title>
      <link>https://pavancv.github.io/chintana/books/geeta/chapter2/shloka62/</link>
      <pubDate>Thu, 04 Aug 2022 20:45:26 +0530</pubDate>
      
      <guid>https://pavancv.github.io/chintana/books/geeta/chapter2/shloka62/</guid>
      <description>श्लोक २.६२ / ६३ ध्यायतो विषयान्पुंसः सङ्गस्तेषूपजायते।
सङ्गात् संजायते कामः कामात्क्रोधोऽभिजायते ॥ २.६२ ॥
क्रोधाद्भवति संमोहः संमोहात्स्मृतिविभ्रमः।
स्मृतिभ्रंशाद् बुद्धिनाशो बुद्धिनाशात्प्रणश्यति ॥ २.६३ ॥
श्रीमत्मध्वाचार्यभगवत्पादाचर्य विरचित गीताभाष्य रागादिदोषकारणमाह परिहाराय श्लोकद्वयेन। सम्मोहोऽधर्मेच्छा। तथा हि मोहशब्दार्थ उक्त उपगीतासुमोहसंज्ञितम्। अधर्मलक्षणं च नियतं पापकर्मसु इति। तथाचान्यत्रसम्मोहोऽधर्मकामिता इति। स्मृतिविभ्रमः प्रतिषेधादिस्मृतिनाशः। बुद्धिनाशः सर्वात्मना दोषबुद्धिनाशः। विनश्यति नरकाद्यनर्थं प्राप्नोति। तथा ह्युक्तम् अधर्मकामिनः शास्त्रे विस्मृतिर्जायते यदा। दोषादृष्टेस्तत्कृतेश्च नरकं प्रतिपद्यते। ॥ २.६२ ॥ २.६३ ॥
श्रीराघवेन्द्रतीर्थविरचित गीताविवृतिः मत्परो युक्त आसीतेति । हरिसर्वोत्तमत्वज्ञानपूर्वं तस्मिन्नेव मनोयोजनमिंद्रियजयस्य मुख्यं साधनम्‌। रागाद्वेषवियुक्तै रिति वक्ष्यमाणदिशा रागादिपरिहारोऽप्यपरं साधनम्‌ । तत्र रागादेर्यत्कारणं यच्च फलं तदुभयज्ञाने सति तत्परित्यागो भवत्यतः तदुपोद्धातत्वेन तदुभयमाह ॥ ध्यायत इति &#39;छोकद्वयेन ।</description>
    </item>
    
    <item>
      <title>श्लोक २.६४  ६५ - साङ्ययोग</title>
      <link>https://pavancv.github.io/chintana/books/geeta/chapter2/shloka64/</link>
      <pubDate>Thu, 04 Aug 2022 20:45:26 +0530</pubDate>
      
      <guid>https://pavancv.github.io/chintana/books/geeta/chapter2/shloka64/</guid>
      <description>श्लोक २.६४ \ ६५ रागद्वेषवियुक्तैस्तु विषयानिन्द्रियैश्चरन् ।
आत्मवश्यैर्विधेयात्मा प्रसादमधिगच्छति ॥ २.६४ ॥ श्रीमत्मध्वाचार्यभगवत्पादाचर्य विरचित गीताभाष्य इन्द्रियजयफलमाहोत्तराभ्यां श्लोकाभ्याम् विषयाननुभवन्नपि विधेय आत्मा यस्य सः जितात्मेत्यर्थः। प्रसादं मनःप्रसादम् ॥६४ ॥
श्रीराघवेन्द्रतीर्थविरचित गीताविवृतिः अस्त्वेवमुक्तदिशा रागद्वेषपरिहारः । ततः किमित्यतस्तस्येंद्रियजयास्यं फलमिंद्रियजयाज्जयमानं फलं चाह ॥ रागद्वेषेति । यद्यपींद्रियजयस्य वशे ही त्यत्र ज्ञानं फलमित्युक्तम्‌ । तथाऽपि तन्न साक्षात्‌ । किंतु मनःप्रसादद्वारेति अत्र श्लोकद्वयेनोच्यत इत्यदोषः । अयमर्थः । य उक्तविधया त्यक्तरागद्वेषः स पुमान्‌ रागद्वेषवियुक्तैः ताभ्यां अप्रयुक्तैछ इन्द्रियैश्चक्षुरादिबाह्येंद्रियैः अत एवात्मवश्वैः स्वाधीनैः रूपरसादीन्विषयान्केवलदेहधारणमात्रार्थं चरन्ननुभवन्नपि। विधेयात्मा विधेयः स्वाधीनः आत्मा मनो यस्य स तथा तादृशो भूत्वा प्रसादं मनसः स्वतोऽपि प्रायो विषयागतिलक्षणं प्रसादं अधिगच्छति प्राप्नोति।</description>
    </item>
    
    <item>
      <title>श्लोक २.६५  - साङ्ययोग</title>
      <link>https://pavancv.github.io/chintana/books/geeta/chapter2/shloka65/</link>
      <pubDate>Thu, 04 Aug 2022 20:45:26 +0530</pubDate>
      
      <guid>https://pavancv.github.io/chintana/books/geeta/chapter2/shloka65/</guid>
      <description>श्लोक २.६५ प्रसादे सर्वदुःखानां हानिरस्योपजायते। प्रसन्नचेतसो ह्याशु बुद्धिः पर्यवतिष्ठते ॥ २.६५ ॥ श्रीमत्मध्वाचार्यभगवत्पादाचर्य विरचित गीताभाष्य कथं प्रसादमात्रेण सर्वदुःखहानिः प्रसन्नचेतसो हि बुद्धिः पर्यवतिष्ठते ब्रह्मापरोक्ष्येण सम्यक्स्थितिं करोति। प्रसादो नाम स्वतः प्रायो विषयागतिः।
श्रीराघवेन्द्रतीर्थविरचित गीताविवृतिः प्रसादे सति किं स्यादित्यत उक्तम्‌॥ प्रसाद इति। प्रागुक्तरूपमनः प्रसादे सति अस्य प्रसन्नचेतसः पुंसः आशु शीघ्रं बुद्धिर्ब्रह्मापरोक्षज्ञानं पर्यवतिष्ठति सम्यग्भवति । ततश्चास्यापरोक्षज्ञानिनः सर्वदुःखानां , हानिरुपजायते, हि प्रसिद्धमेतत्‌ तरति शोकमात्मवित्‌ (छां. ७-१-२) इत्यादौ इति । अत्र प्रसादे सति बुद्धिः पर्यवतिष्ठतीत्येतावत्येव वक्तव्ये सर्वदुःखानां हानिरिति ज्ञानफलस्याप्युक्तिः, बुद्धियुक्तो जहातीह इत्यत्र सुकृतदुष्कृतहानस्य ज्ञानफलत्वोक्तिरयुक्ता । सुखदुःखप्राप्तिपरिहारयोरन्यतरत्वाभावेनापुमर्थत्वात्‌ दृत्याशंकानिरासाय प्रसंगात्य्राप्तेति ज्ञेयम्‌ ॥ ६५॥</description>
    </item>
    
    <item>
      <title>श्लोक २.६६  - साङ्ययोग</title>
      <link>https://pavancv.github.io/chintana/books/geeta/chapter2/shloka66/</link>
      <pubDate>Thu, 04 Aug 2022 20:45:26 +0530</pubDate>
      
      <guid>https://pavancv.github.io/chintana/books/geeta/chapter2/shloka66/</guid>
      <description>श्लोक २.६६ नास्ति बुद्धिरयुक्तस्य न चायुक्तस्य भावना ।
न चाभावयतः शान्तिरशान्तस्य कुतः सुखम् ॥ २.६५ ॥ श्रीमत्मध्वाचार्यभगवत्पादाचर्य विरचित गीताभाष्य प्रसादाभावे दोषमाहोत्तराभ्यां श्लोकाभ्याम् न हि प्रसादाभावे युक्तिश्चित्तनिरोधः। अयुक्तस्य च बुद्धिः सम्यग्ज्ञानं च नास्ति। तदेवोपपादयति न चायुक्तस्येति। शान्तिर्मुक्तिःशान्तिर्मोक्षोऽथ निर्वाणम् इत्यभिधानात्।
श्रीराघवेन्द्रतीर्थविरचित गीताविवृतिः श्रवणमननाभ्यामुपकृतेन ध्यानेनैव ब्रह्मापरोक्षज्ञानसिद्धेः किमनेन प्रसादेनेत्यतः प्रसादाभावे दोषमाह ॥ नास्तीत्यादि श्लोकद्वयेन । विपक्षे दोषोक्तिपरत्वान्मनः प्रसादाभावे युक्तिशब्दितचित्तनिरोधो न भवतीत्येतत्प्रकरणप्राप्तमादौ योज्यम्‌ । नास्ति बुद्धि रित्येतदग्रे योज्यम्‌ । अयुक्तस्य चित्तनिरोधहीनस्य भावना ध्यानं न भवति । अभावयतश्चाध्यायिनश्च बुद्धिरपरोक्षज्ञानं न भवति । न चाबुद्धेरिति शेषः । अपरोक्षज्ञानहीनस्य च शातिर्मुक्तिर्नास्ति । अशांतस्यामुक्तस्य च सुखं कुतः न कुतोऽपीत्यर्थः । अबुद्धेः शांतिर्नेत्वेतावत्येव वाच्येऽशांतस्य कुतः सुखमित्युक्तिर्न केवलमपरोक्षिणो मुक्तौ सर्वदुःखप्रहाणमात्रं किंतु संसारिभिरलम्यं परमं सुखं चेति ज्ञापयितुं प्रसंगात्प्राप्तेति ज्ञेयम्‌ । यद्वा शांतिर्भगवदेकनिष्टबुद्भिता । सुखं मोक्षः ॥ ६६॥</description>
    </item>
    
    <item>
      <title>श्लोक २.६७  - साङ्ययोग</title>
      <link>https://pavancv.github.io/chintana/books/geeta/chapter2/shloka67/</link>
      <pubDate>Thu, 04 Aug 2022 20:45:26 +0530</pubDate>
      
      <guid>https://pavancv.github.io/chintana/books/geeta/chapter2/shloka67/</guid>
      <description>श्लोक २.६७ इन्द्रियाणां हि चरतां यन्मनोऽनुविधीयते ।
तदस्य हरति प्रज्ञां वायुर्नावमिवाम्भसि ॥ २.६७ ॥ श्रीमत्मध्वाचार्यभगवत्पादाचर्य विरचित गीताभाष्य कथमयुक्तस्य भावना न भवति इत्याह इन्द्रियाणामिति। अनुविधीयते क्रियते नन्वीश्वरेण इन्द्रियाणामनु बुद्धिर्ज्ञानमिति वक्ष्यमाणत्वात्। प्रज्ञां ज्ञानं उत्पत्स्यदपि निवारयतीत्यर्थः। उत्पन्नस्याप्यभिभवो भवति।
श्रीराघवेन्द्रतीर्थविरचित गीताविवृतिः अयुक्तस्य भावना नेत्ययुक्तम्‌ । कृतश्रवणमननस्य पुंसो ध्यानोपपत्तेरित्यत आह ॥ इन्द्रियाणामिति । चक्षुरादींद्रियाणां स्वैरं विषयेषु चरतां गच्छतामनु पृष्टभावितया मनो विषयान्प्रति विधीयते ईश्वरेण क्रियते यत्तन्मनस इंद्रियाणां पृष्ठभावितया ईश्वरेण करणं अस्य पुंसः प्रज्ञां परोक्षनिश्चयं हरति । उत्मत्स्यत्यपरोक्षज्ञानं निवारयति । उत्पन्नमपि ज्ञानं चित्तनिरोधहीनस्य न ध्यानोपयोगी सदपरोक्षज्ञानाय प्रभवतीत्यर्थः । कथम्‌ । अंभसि वायुर्तावमिव प्ल्वमिवेति ॥। ६३ ॥</description>
    </item>
    
    <item>
      <title>श्लोक २.६८  - साङ्ययोग</title>
      <link>https://pavancv.github.io/chintana/books/geeta/chapter2/shloka68/</link>
      <pubDate>Thu, 04 Aug 2022 20:45:26 +0530</pubDate>
      
      <guid>https://pavancv.github.io/chintana/books/geeta/chapter2/shloka68/</guid>
      <description>श्लोक २.६८ तस्माद्यस्य महाबाहो निगृहीतानि सर्वशः। इन्द्रियाणीन्द्रियार्थेभ्यस्तस्य प्रज्ञा प्रतिष्ठिता ॥ २.६८ ॥ श्रीमत्मध्वाचार्यभगवत्पादाचर्य विरचित गीताभाष्य तस्मात्सर्वात्मना निगृहीतेन्द्रिय एव ज्ञानीति निगमयति। तस्मादिति ॥ २.६८ ॥
श्रीराघवेन्द्रतीर्थविरचित गीताविवृतिः प्रजहातीत्यादिनोक्त ज्ञानिलक्षणस्यासंभवनिरासाय ज्ञानस्य महाप्रयत्नसाध्येद्रिवनिग्रहसाध्यत्वं विषयाविनिवर्तन्त इत्यादिना यदुक्त तदुपसंहरति ॥ तस्मादिति ।
यस्मादेवं निगृहीतेन्द्रियस्यैवोतक्तरूपः प्रसादः, प्रसादवत एव चित्तनिरोधरूपा युक्तिः, युक्तिमत एव श्रवणमनने, ताभ्यां तत्त्वनिश्चयः तत्त्वनिश्चचवत एवापरोक्षसाघनं ध्यानम्‌ । तस्मात्‌ हे महाबाहो सर्वश इन्द्रियाणि सर्वाण्यपींद्रियाणि इन्द्रियार्थेभ्यः रूपादिसर्वेन्द्रियविषयेभ्यो यस्य निगृहीतानि तस्य प्रज्ञा प्रतिछिता । प्रसादयुक्तिश्रवणमननतत्त्व- निश्चयध्यानप्रणाङ्घा अपरोक्षधी: प्रतिष्टिता प्रकर्षेण जायत इति ॥। ६८॥</description>
    </item>
    
    <item>
      <title>श्लोक २.६९  - साङ्ययोग</title>
      <link>https://pavancv.github.io/chintana/books/geeta/chapter2/shloka69/</link>
      <pubDate>Thu, 04 Aug 2022 20:45:26 +0530</pubDate>
      
      <guid>https://pavancv.github.io/chintana/books/geeta/chapter2/shloka69/</guid>
      <description>श्लोक २.६९ या निशा सर्वभूतानां तस्यां जागर्ति संयमी ।
यस्यां जाग्रति भूतानि सा निशा पश्यतो मुनेः ॥ २.६९ ॥ श्रीमत्मध्वाचार्यभगवत्पादाचर्य विरचित गीताभाष्य उक्तं लक्षणं पिण्डीकृत्याह या निशेति। या सर्वभूतानां निशा परमेश्वरस्वरूपलक्षणा। यस्यां सुप्तानीव न किञ्चिज्जानन्ति तस्यामिन्द्रियसंयुक्तो ज्ञानी जागर्ति सम्यगापरोक्ष्येण पश्यति परमात्मानमित्यर्थः। यस्यां विषयलक्षणायां भूतानि जाग्रति तस्यां निशायामिव सुप्तः प्रायो न जानाति। मत्तादिवद्गमनादिप्रवृत्तिः। तदुक्तम्देहं (च तं न चरमः) तु तत्र चरमम् भाग.3।28।37 देहोऽपि दैववशगः भाग.3।28।38 11।13।37 इति श्लोकाभ्याम्। मननयुक्तो मुनिः। पश्यत इत्यस्य साधनमाह।</description>
    </item>
    
    <item>
      <title>श्लोक २.७०  - साङ्ययोग</title>
      <link>https://pavancv.github.io/chintana/books/geeta/chapter2/shloka70/</link>
      <pubDate>Thu, 04 Aug 2022 20:45:26 +0530</pubDate>
      
      <guid>https://pavancv.github.io/chintana/books/geeta/chapter2/shloka70/</guid>
      <description>श्लोक २.७० आपूर्यमाणमचलप्रतिष्ठं
समुद्रमापः प्रविशन्ति यद्वत्।
तद्वत्कामा यं प्रविशन्ति सर्वे
स शान्तिमाप्नोति न कामकामी ॥ २.७० ॥ श्रीमत्मध्वाचार्यभगवत्पादाचर्य विरचित गीताभाष्य तेन विषयानुभवप्रकारमाह आपूर्यमाणमिति। यो विषयैरापूर्यमाणोऽप्यचलप्रतिष्ठो भवति नोत्सेकं प्राप्नोति न च प्रयत्नं करोति न चाभावे शुष्यति। न हि समुद्रः सरित्प्रवेशाप्रवेशनिमित्तौ वृद्धिशोषौ बहुतरौ प्राप्नोति प्रयत्नं वा करोति। स मुक्तिं प्राप्नोतीत्यर्थः।
श्रीराघवेन्द्रतीर्थविरचित गीताविवृतिः ननु ज्ञानिनो बाह्यानुसंधानहीनस्य मत्तस्येव युज्येतापि कथंचिद्नमनादिकम्‌। विषयानुभवस्तु दृश्यमानः कथं स्यात्‌ । तस्य नियतसाधनसाध्यस्यानुसंधानेन विनाऽनुदयात्‌, इत्यतो ज्ञानिना क्रियमाणविषयानुभवप्रकारमाह ॥ आपूर्यमाणमिति ।</description>
    </item>
    
    <item>
      <title>श्लोक २.७१  - साङ्ययोग</title>
      <link>https://pavancv.github.io/chintana/books/geeta/chapter2/shloka71/</link>
      <pubDate>Thu, 04 Aug 2022 20:45:26 +0530</pubDate>
      
      <guid>https://pavancv.github.io/chintana/books/geeta/chapter2/shloka71/</guid>
      <description>श्लोक २.७१ विहाय कामान्यः सर्वान्पुमांश्चरति निःस्पृहः।
निर्ममो निरहंकारः स शांतिमधिगच्छति ॥ २.७१ ॥ श्रीमत्मध्वाचार्यभगवत्पादाचर्य विरचित गीताभाष्य एतदेव प्रपञ्चयति विहायेति। कामान् विषयान् निस्स्पृहतया विहाय यश्चरेति भक्षयति भक्षयामीत्यहङ्कारममकारवर्जितश्च स हि पुमान्। स एव च मुक्तिमधिगच्छतीत्यर्थः।
श्रीराघवेन्द्रतीर्थविरचित गीताविवृतिः एतच्छ्लोकोक्तं प्रपंचयति॥ विहायेति । यो निःस्पृहो निषिद्धस्पृहाहीनः, निर्ममः स्वामित्वाभिमानहीनः निरहंकारः भक्षयामीति कर्तृत्वाभिमानहीनः चरति भक्षयति भक्षयामीति कर्तृत्वाद्यभिमानत्यागेन विषयाननुभवतीत्यर्थः । स एव पुमान् अन्यः पशुरिति वा स पुमान्‌ शांतिमधिगच्छतीति वा ज्ञानिन इयं स्तुतिः॥। ७१॥
पद विचार एतच्छ्लोकोक्तं : एतत् श्लोक उक्तं () </description>
    </item>
    
    <item>
      <title>श्लोक २.७२  - साङ्ययोग</title>
      <link>https://pavancv.github.io/chintana/books/geeta/chapter2/shloka72/</link>
      <pubDate>Thu, 04 Aug 2022 20:45:26 +0530</pubDate>
      
      <guid>https://pavancv.github.io/chintana/books/geeta/chapter2/shloka72/</guid>
      <description>श्लोक २.७२ एषा ब्राह्मी स्थितिः पार्थ नैनां प्राप्य विमुह्यति।
स्थित्वाऽस्यामन्तकालेऽपि ब्रह्मनिर्वाणमृच्छति ॥ २.७२ ॥ श्रीमत्मध्वाचार्यभगवत्पादाचर्य विरचित गीताभाष्य उपसंहरति एषेति। ब्राह्मी स्थितिः ब्रह्मविषया स्थितिः लक्षणम्। अन्तकालेऽप्यस्यां स्थित्वैव ब्रह्म गच्छति अन्यथा जन्मान्तरं प्राप्नोति।यं यं वाऽपि 8।6 इति वक्ष्यमाणत्वात्।
ज्ञानिनामपि सति प्रारब्धकर्मणि शरीरान्तरं युक्तम्। भोगेन त्वितरे इति ह्युक्तम्। सन्ति हि बहुशरीरफलानि कर्माणि कानिचित्सप्तजन्मनि विप्रः स्यात् इत्यादेः दृष्टेश्च ज्ञानिनामपि बहुशरीरप्राप्तेः। तथा ह्युक्तम्स्थितप्रज्ञोऽपि यस्तूर्ध्वः प्राप्य रुद्रपदं गतः।
साङ्कर्षणं ततो मुक्तिमगाद्विष्णुप्रसादतः इति गारुडे। महादेव परे जन्मनि तव मुक्तिर्निरूप्यते इति नारदीये। निश्चितफलं च ज्ञानं तस्य तावदेव चिरम् छां.</description>
    </item>
    
    <item>
      <title>श्लोक २.४१  - साङ्ययोग</title>
      <link>https://pavancv.github.io/chintana/books/geeta/chapter2/shloka41/</link>
      <pubDate>Sun, 31 Jul 2022 20:45:26 +0530</pubDate>
      
      <guid>https://pavancv.github.io/chintana/books/geeta/chapter2/shloka41/</guid>
      <description>श्लोक २.४१ व्यवसायात्मिका बुद्धिरेकेह कुरुनन्दन ।
बहुशाखा ह्यनन्ताश्च बुद्धयोऽव्यवसायिनाम् ॥२.४१॥ श्रीमत्मध्वाचार्यभगवत्पादाचर्य विरचित गीताभाष्य योग इमां बुद्धिं शृण्वित्युक्तम् बह्वयो हि बुद्धयो मतभेदात् तत्कथमेकत्र निष्ठां करोमि इत्यत आह व्यवसायात्मिकेति। सम्यग्युक्तिनिर्णीतानां मतानामैक्यमेवेत्यर्थः।
श्रीराघवेन्द्रतीर्थविरचित गीताविवृतिः ननु ज्ञानोपायविषवा वाचोऽन्योत्यविरूद्रा बह्वयो मतभेदेन सन्ति । अतः कथमेकत्र त्वदीयायामेवोपावविषववाचि निष्टाशब्दितं विश्वासं करोमीत्यत आह ॥ व्यवसायेतिः ।
व्यवसायात्मिका प्रमाणनिर्णीतार्थनिश्चयात्मिका निश्चयजनिका बृद्धिः करणव्युत्पत्या वाक्‌ । एकैव एकोपावविषयैव इह लोके वेदे च । न तत्र विप्रतिपत्तिरस्ति । स एव वैष्णवधर्मानुष्ठानहेतुः ।</description>
    </item>
    
    <item>
      <title>श्लोक २.४२ / ४३ / ४४ - साङ्ययोग</title>
      <link>https://pavancv.github.io/chintana/books/geeta/chapter2/shloka42/</link>
      <pubDate>Sun, 31 Jul 2022 20:45:26 +0530</pubDate>
      
      <guid>https://pavancv.github.io/chintana/books/geeta/chapter2/shloka42/</guid>
      <description>श्लोक २.४२ / ४३ / ४४ यामिमां पुष्पितां वाचं प्रवदन्त्यविपश्चितः ।
वेदवादरताः पार्थ नान्यदस्तीति वादिनः ॥२.४२॥
कामात्मानः स्वर्गपरा जन्मकर्मफलप्रदाम्।
क्रियाविशेषबहुलां भोगैश्वर्यगतिं प्रति ॥२.४३॥
भोगैश्वर्यप्रसक्तानां तयापहृतचेतसाम् ।
व्यवसायात्मिका बुद्धिः समाधौ न विधीयते ॥२.४४॥
श्रीमत्मध्वाचार्यभगवत्पादाचर्य विरचित गीताभाष्य स्युरवैदिकानि मतानि अव्यवसायात्मकानि न तु वैदिकानि। तेऽपि हि केचित्कर्माणि स्वर्गादिफलान्येवाहुरित्यत आह यामिमामिति। यामाहुस्तयेत्यन्वयः। मोक्षफलमपेक्ष्य स्वर्गादिपुष्पयुक्तां वाचं प्रवदन्ति। वेदवादरताः कर्मादिवाचकवेदवादरताः। वेदैर्यन्मुखत उच्यते तत्रैव रताः। नान्यदस्तीतिवादिनःपरोक्षविषया वेदाः परोक्षप्रिया इव हि देवाः ऐ.उ.1।14बृ.उ.4।2।2 मां विधत्तेऽभिधत्ते माम् भाग.11।21।43 इत्यादिभिः पारोक्ष्येण प्रायो भगवन्तं वदन्ति। ॥२.</description>
    </item>
    
    <item>
      <title>श्लोक २.४५  - साङ्ययोग</title>
      <link>https://pavancv.github.io/chintana/books/geeta/chapter2/shloka45/</link>
      <pubDate>Sun, 31 Jul 2022 20:45:26 +0530</pubDate>
      
      <guid>https://pavancv.github.io/chintana/books/geeta/chapter2/shloka45/</guid>
      <description>श्लोक २.४५ त्रैगुण्यविषया वेदा निस्त्रैगुण्यो भवार्जुन ।
निर्द्वन्द्वो नित्यसत्त्वस्थो निर्योगक्षेम आत्मवान् ॥२.४५॥ श्रीमत्मध्वाचार्यभगवत्पादाचर्य विरचित गीताभाष्य तां योगबुद्धिमाह त्रैगुण्यविषया इत्यादिना। इतरदपोद्य वेदानां परोक्षार्थत्वात्
त्रिगुणसम्बन्धिस्वर्गादिप्रतीतितोऽर्थ इव भाति। परोक्षवादो वेदोऽयं इति ह्युक्तम्। अतः प्रातीतिकेऽर्थे भ्रान्तिं मा कुर्वित्यर्थः। वादो विषयकत्वं च मुखतोवचनं स्मृतम् इत्यभिधानात्। न तु वेदपक्षो निषिध्यते। वेदे रामायणे चैव पुराणे भारते तथा। आदावन्ते च मध्ये च विष्णुः सर्वत्र गीयते। सर्वे वेदा यत्पदम् कठो.2।15 वेदोऽखिलो धर्ममूलं स्मृतिशीले च तद्विदाम्। आचारश्चैव साधूनामात्मनो रुचि(नस्तुष्टि)रेव च मनुः2।16 वेदप्रणिहितो धर्मो ह्यधर्मस्तद्विपर्ययः। भाग.</description>
    </item>
    
    <item>
      <title>श्लोक २.४६  - साङ्ययोग</title>
      <link>https://pavancv.github.io/chintana/books/geeta/chapter2/shloka46/</link>
      <pubDate>Sun, 31 Jul 2022 20:45:26 +0530</pubDate>
      
      <guid>https://pavancv.github.io/chintana/books/geeta/chapter2/shloka46/</guid>
      <description>श्लोक २.४६ यावानर्थ उदपाने सर्वतः संप्लुतोदके ।
तावान्सर्वेषु वेदेषु ब्राह्मणस्य विजानतः ॥२.४६॥ श्रीमत्मध्वाचार्यभगवत्पादाचर्य विरचित गीताभाष्य तथापि काम्यकर्मिणां फलं ज्ञानिनां न भवतीति साम्यमेवेत्यत आह यावानर्थ इति। यथा यावानर्थः प्रयोजनमुदपाने कूपे भवति तावान्सर्वतः सम्प्लुतोदकेऽन्तर्भवत्येव। एवं सर्वेषु वेदेषु यत्फलं तद्विजानतोऽपि ज्ञानिनो ब्राह्मणस्य फलेऽन्तर्भवति। ब्रह्म अणतीति ब्राह्मणोऽपरोक्षज्ञानी। स हि ब्रह्म गच्छति। विजानत इति ज्ञानफलत्वं तस्य दर्शयति।
श्रीराघवेन्द्रतीर्थविरचित गीताविवृतिः ननु यामिमामिति त्रयेण काम्यकर्मिणां समाध्यभावेन ज्ञानाभावान्न मोक्ष इति निन्दां कृत्वा निस्रैगुण्यो भवेति काम्यकर्मत्यागेन योगानुष्ठाननियम उक्तः । स त्वयुक्तः । ज्ञानफलं कर्मिणामिव कर्मफलं स्वार्गादिकं ज्ञानिनां नास्तीति ज्ञानकर्ममार्गयोः साम्यादित्यत आह ॥ यावानिति । सामर्थ्याद्यथैवंपदयोरध्याहारः । यावान्‌ तावानित्यनयोरावृत्तिः । अयमर्थः । यथा यावानर्थः सर्वतः संप्लुतोदके महासमुद्रेंऽतर्भवति । एवं सर्वेषु वेदेषु सर्ववेदोक्तकाम्यकर्मिणां यावानर्थः स्वर्गादिरूपं फलं तावानर्थः तावत्फलं विजानतः परोक्षतो भगवंतं जानतो ब्राह्मणस्य ब्रह्मापरोक्षज्ञानिनः भवत्येवेत्यर्थः । ज्ञानिकर्मिणोरन्योन्यफलाभावेऽपि ज्ञानिफलं महासमुद्रोदकमिव महत्‌ । कर्मिफलं तु कूपोदकमिवात्यल्पमतः कुतः तयोः साम्यं । तथा चाल्पास्थिरफलककर्मनिंदया महानंतफलज्ञानसाधने योगे प्रेरणं पूर्वश्लोकोक्तं युक्तमिति भावः । अत्र विजानत इति परोक्षज्ञानस्य ब्राह्मणपदोक्तापरोक्षज्ञानस्य च हेतुहेतुमद्भावेन द्वयोरुक्तिः । पूर्वत्र स्वामित्वेन हरिस्मरणस्य योगशब्दितज्ञानोपायत्वप्रकटनाय स्वरूपकथनमिति टीकोक्तिस्त्वभ्युपगमवादेनेति ज्ञेयम्‌ ।</description>
    </item>
    
    <item>
      <title>श्लोक २.४७  - साङ्ययोग</title>
      <link>https://pavancv.github.io/chintana/books/geeta/chapter2/shloka47/</link>
      <pubDate>Sun, 31 Jul 2022 20:45:26 +0530</pubDate>
      
      <guid>https://pavancv.github.io/chintana/books/geeta/chapter2/shloka47/</guid>
      <description>श्लोक २.४७ कर्मण्येवाधिकारस्ते मा फलेषु कदाचन।
मा कर्मफलहेतुर्भूर्मा ते सङ्गोऽस्त्वकर्मणि ॥२.४७॥ श्रीमत्मध्वाचार्यभगवत्पादाचर्य विरचित गीताभाष्य कामात्मनां निन्दा कृता। कथं एषां स्वर्गकामो यजेत आप.श्रौ.10।1।2।1 इत्यादौ कामस्यापि विहितत्वात् इत्यत आह कर्मण्येवेति। त इत्युपलक्षणार्थम्। तव ज्ञानिनोऽपि न फलकामकर्तव्यता किम्वन्येषाम्। नत्वस्ति केषाञ्चिन्न तेऽस्तीति। स हि ज्ञानी नरांश इन्द्रश्च मोहादिस्त्वभिभवादेः। यदि तेषां शुद्धसत्त्वानां न स्याज्ज्ञानं कान्येषाम्। उपदेशादेश्च सिद्धं ज्ञानं तेषाम्। पार्थार्ष्टिषेणेत्यादिज्ञानिगणनाच्च कामनिषेध एवात्र। फलानि ह्यस्वातन्त्र्येण भवन्ति। नहि कर्मफलानि कर्माभावे यत्नतो भवन्ति। भवन्ति च काम्यकर्मिणो विपर्ययप्रयत्नेऽप्यविरोधे। अतः कर्माकरण एव प्रत्यवायः न तु ज्ञानादिना वाऽकामनया फलाप्राप्तौ अतः कर्मण्येवाधिकारः। अतस्तदेव कार्यम्। न तु कामेन ज्ञानादिनिषेधेन वा फलप्राप्तिः। कामवचनानां तु तात्पर्यं भगवतैवोक्तम् रोचनार्थं फलश्रुतिः। यथा भैषज्यरोचनम् इति भागवते। 11।21।23 अत एव कामी यजेतेत्यर्थः। न तु कामी भूत्वेत्यर्थः।निष्कामं ज्ञानपूर्वं च इति वचनात् वक्ष्यमाणेभ्यश्च। वसन्ते वसन्ते ज्योतिषा यजेत इत्यादिभ्यश्च। अतो मा कर्मफलहेतुर्भूः। कर्मफलं तत्कृतौ हेतुर्यस्य स कर्मफलहेतुः स मा भूः।</description>
    </item>
    
    <item>
      <title>श्लोक २.४८  - साङ्ययोग</title>
      <link>https://pavancv.github.io/chintana/books/geeta/chapter2/shloka48/</link>
      <pubDate>Sun, 31 Jul 2022 20:45:26 +0530</pubDate>
      
      <guid>https://pavancv.github.io/chintana/books/geeta/chapter2/shloka48/</guid>
      <description>श्लोक २.४८ योगस्थः कुरु कर्माणि सङ्गं त्यक्त्वा धनञ्जय।
सिद्ध्यसिद्ध्योः समो भूत्वा समत्वं योग उच्यते॥२.४८॥ श्रीमत्मध्वाचार्यभगवत्पादाचर्य विरचित गीताभाष्य पूर्वश्लोकं स्पष्टयति योगस्थ इति। योगस्थः उपायस्थः। सङ्गं फलस्नेहं त्यक्त्वा। तत एव सिद्ध्यसिद्ध्योः समो भूत्वा। स एव च मयोक्तो योगः।
श्रीराघवेन्द्रतीर्थविरचित गीताविवृतिः मा ते संगोऽस्त्वकर्मणि इत्युक्तं । तर्हि किं कार्यमित्यत आह ॥ योगस्थ इति । योगो ज्ञानोपायः तत्र तिष्ठतीति योगस्थः ।
ज्ञानोपायमनुतिष्ठन् संगं फलस्नेहं त्यक्वा तत एव फलरागत्यागादेव सिद्ध्यसिद्ध्योः समो भूत्वा कर्माणि कुरु ईश्वरप्रसत्यै कर्माणि कुर्वित्यर्थः ।</description>
    </item>
    
    <item>
      <title>श्लोक २.४९  - साङ्ययोग</title>
      <link>https://pavancv.github.io/chintana/books/geeta/chapter2/shloka49/</link>
      <pubDate>Sun, 31 Jul 2022 20:45:26 +0530</pubDate>
      
      <guid>https://pavancv.github.io/chintana/books/geeta/chapter2/shloka49/</guid>
      <description>श्लोक २.४९ दूरेण ह्यवरं कर्म बुद्धियोगाद्धनञ्जय ।
बुद्धौ शरणमन्विच्छ कृपणाः फलहेतवः ॥२.४९॥ श्रीमत्मध्वाचार्यभगवत्पादाचर्य विरचित गीताभाष्य इतश्च योगाय युज्यस्वेत्यत आह दूरेणेति। बुद्धियोगाज्ज्ञानलक्षणादुपायात्। दूरेणातीव। अतो बुद्धौ शरणं ज्ञाने स्थितिम्। फलं कर्म कृतौ हेतुर्येषां ते फलहेतवः।
श्रीराघवेन्द्रतीर्थविरचित गीताविवृतिः किंच कर्मफलस्य ज्ञानफलादल्पत्वाज्ज्ञानोपायानुष्टानाय प्रयतस्वेति यावानर्थ इत्यत्रोक्तेऽर्थे कर्मरूपस्य पुमर्थोपायस्य ज्ञानरूपोपायादधमत्वरूपं हेत्वंतरमुच्यते ॥ दुरेण ह्यवरमिति ।
बुद्धियोगाज्ज्ञानलक्षणपुमर्थसाधनात्कर्म दृरेणातीवावरमधमं । अतो बुद्धौ ज्ञाने शरणमन्विच्छ ज्ञानस्योपायभूतयोगानुष्ठानलक्षणां ज्ञाने स्थितिं अन्विच्छेत्यर्थः । कथं कर्मज् ज्ञानादवरमित्यत आह ॥ कृपणा इति । फलं कर्मकृतौ हेतुर्येषां ते फलहेतवः । ते कृपणाः दीनाः इमं लोकं हीनतरं लोकं वा विशंतीत्यर्थः ।</description>
    </item>
    
    <item>
      <title>श्लोक २.५०  - साङ्ययोग</title>
      <link>https://pavancv.github.io/chintana/books/geeta/chapter2/shloka50/</link>
      <pubDate>Sun, 31 Jul 2022 20:45:26 +0530</pubDate>
      
      <guid>https://pavancv.github.io/chintana/books/geeta/chapter2/shloka50/</guid>
      <description>श्लोक २.५० बुद्धियुक्तो जहातीह उभे सुकृतदुष्कृते। तस्माद्योगाय युज्यस्व योगः कर्मसु कौशलम् ॥२.५०॥ श्रीमत्मध्वाचार्यभगवत्पादाचर्य विरचित गीताभाष्य ज्ञानफलमाह बुद्धियुक्त इति। सुकृतमप्यप्रियं मानुष्यादिफलं जहाति न बृहत्फलमुपासनादिनिमित्तम्।
न हास्य कर्म क्षीयते बृ.उ.1।4।15
अविदित्वाऽस्िमँल्लोके जुहोति यजते तपस्तप्यते बहूनि वर्षसहस्राण्यन्तवदेवास्य तद्भवति बृ.उ.3।8।10
इत्यादिश्रुतिभ्यः।
अतः कर्मक्षयश्रुतिरज्ञानिविषया सर्वत्र। उभयक्षयश्रुतिरप्यनिष्टविषया। नहीष्टपुण्यक्षये किञ्चित्प्रयोजनम्। न चेष्टनाशो ज्ञानिनो युक्तः।
इष्टाश्च केचिद्विषयाः स यदि पितृलोककामो भवति सङ्कल्पादेवास्य पितरः समुत्तिष्ठन्ति छां.उ.8।2।1
प्रजापतेः सभां वेश्म प्रपद्ये यशोऽहं भवामि ब्राह्मणानां छां.उ.8।14।
स्त्रीभिर्वा यानैर्वा छां.उ.8।12।3
अस्माद्ध्येवात्मनो यद्यत्कामयते तत्तत्सृजते बृ.</description>
    </item>
    
    <item>
      <title>श्लोक २.५१ / ५२  - साङ्ययोग</title>
      <link>https://pavancv.github.io/chintana/books/geeta/chapter2/shloka51/</link>
      <pubDate>Sun, 31 Jul 2022 20:45:26 +0530</pubDate>
      
      <guid>https://pavancv.github.io/chintana/books/geeta/chapter2/shloka51/</guid>
      <description>श्लोक २.५० / ५२ कर्मजं बुद्धियुक्ता हि फलं त्यक्त्वा मनीषिणः ।
जन्मबंधविनिर्मुक्ताः पदं गच्छंत्यनामयम्‌ ॥ ५१॥
यदा ते मोहकलिलं बुद्धिर्व्यतितरिष्यति ।
तदा गंताऽसि निर्वेदं श्रोतव्यस्य श्रुतस्य च ॥ ५२॥
श्रीमत्मध्वाचार्यभगवत्पादाचर्य विरचित गीताभाष्य तदुपायमाह कर्मजमिति। कर्मजं फलं त्यक्त्वाऽकामनयेश्वराय समर्प्य बुद्धियुक्ताः। सम्यग्ज्ञानिनो भूत्वा पदं गच्छन्ति। स योगः कर्म ज्ञानसाधनम्। तन्मोक्षसाधनमिति भावः। ॥ २.५१॥
कियत्पर्यन्तमवश्यं कर्तव्यानि मुमुक्षुणैवं कर्माणीत्याह यदेति। निर्वेदं नितरां लाभम्। प्रयोगात् तस्माद्ब्राह्मणः पाण्डित्यं निर्विद्य बृ.उ.3।5।1 इत्यादि। न हि तत्र वैराग्यमुपपद्यते तथा सति पाण्डित्यादिति स्यात्। न च ज्ञानिनां भगवन्महिमादिश्रवणेन विरक्तिर्भवति। आत्मारामा हि मुनयो निर्ग्राह्या (निर्ग्रन्था) अप्युरुक्रमे। कुर्वन्त्यहैतुकीं भक्तिमित्थम्भूतगुणो हरिः भाग.</description>
    </item>
    
    <item>
      <title>श्लोक २.५३  - साङ्ययोग</title>
      <link>https://pavancv.github.io/chintana/books/geeta/chapter2/shloka53/</link>
      <pubDate>Sun, 31 Jul 2022 20:45:26 +0530</pubDate>
      
      <guid>https://pavancv.github.io/chintana/books/geeta/chapter2/shloka53/</guid>
      <description>श्लोक २.५३ श्रुतिविप्रतिपन्ना ते यदा स्थास्यति निश्चला ।
समाधावचला बुद्धिस्तदा योगमवाप्स्यसि ॥ २.५३॥ श्रीमत्मध्वाचार्यभगवत्पादाचर्य विरचित गीताभाष्य तदेव स्पष्टयति श्रुतिविप्रतिपन्नेति। पूर्वं श्रुतिभिर्वेदैर्विप्रतिपन्ना विरुद्धा सती यदा वेदार्थानुकूलेन तत्त्वनिश्चयेन विपरीतवाग्भिरपि निश्चला भवति ततश्च समाधावचला। ब्रह्मप्रत्यक्षदर्शनेन भेरीताडनादावपि परमानन्दमग्नत्वात्। तदा योगमवाप्स्यसि उपायसिद्धो भवसीत्यर्थः।
श्रीराघवेन्द्रतीर्थविरचित गीताविवृतिः किं तन्मोहकलिलं कीदृशं च तदतितरणमित्याकांक्षायां पुंसामधममध्यमोत्तमावस्थादिप्रदर्शनेन पूर्वश्लोकोक्तमेव योगानुष्ठानविधिं स्पष्टयति ॥ श्रुतीति ॥ परोक्षनिश्चयात्पूर्वावस्थायां श्रुतिभिः र्वेदैः विप्रतिपन्ना विरुद्धा सती बुद्धिर्यदा वेदार्थानुकूलेन तत्त्वनिश्चयेनासच्छास्त्रैश्चालनहीना इदमदो वेति संशयानास्कंदिता सती स्थास्यति । ततश्च समाधिर्भवति । जाते च समाधौ असंप्रज्ञातध्याने अपरोक्षज्ञानं भवति । तेन च ब्रह्मदर्शनेन परमानंदमग्नतया भेरीताडनादिनाऽपि चलनहीना बुद्धिर्मनो यदा स्थास्यति तदा योगं योगफलं ज्ञानोपायानुष्ठानस्य फलम् अवाप्स्यसीत्यर्थः । पूर्वावस्थायामनुष्ठितयोगस्य परोक्षभगवन्निश्चयावधित्वमुक्तं । परोक्षनिश्चयस्य काष्ठात्वसच्छास्त्रैरनेकधा परिलोड्यमानत्वेऽप्यप्रमाण्य- शंकाकलंकितत्वम् । तद्दशायामनुष्ठित- निवृत्तकर्मरूपयोगस्य तु समाधौ भगवदपरोक्षज्ञानावधित्वम् ‌। तस्य तु काष्ठाभेरीताडनादिनाऽपि अप्रबोधसमाधिस्थत्वम् । एतेन बुर्दिमनसः मोहकलिलं श्रुतिविरुद्धत्वरूपो दोषः ।</description>
    </item>
    
    <item>
      <title>श्लोक २.५४  - साङ्ययोग</title>
      <link>https://pavancv.github.io/chintana/books/geeta/chapter2/shloka54/</link>
      <pubDate>Sun, 31 Jul 2022 20:45:26 +0530</pubDate>
      
      <guid>https://pavancv.github.io/chintana/books/geeta/chapter2/shloka54/</guid>
      <description>श्लोक २.५४ स्थितप्रज्ञस्य का भाषा समाधिस्थस्य केशव ।
स्थितधीः किं प्रभाषेत किमासीत व्रजेत क्म्‌ ॥ २.५४॥ श्रीमत्मध्वाचार्यभगवत्पादाचर्य विरचित गीताभाष्य तदेव स्पष्टयति श्रुतिविप्रतिपन्नेति। पूर्वं श्रुतिभिर्वेदैर्विप्रतिपन्ना विरुद्धा सती यदा वेदार्थानुकूलेन तत्त्वनिश्चयेन विपरीतवाग्भिरपि निश्चला भवति ततश्च समाधावचला। ब्रह्मप्रत्यक्षदर्शनेन भेरीताडनादावपि परमानन्दमग्नत्वात्। तदा योगमवाप्स्यसि उपायसिद्धो भवसीत्यर्थः।
श्रीराघवेन्द्रतीर्थविरचित गीताविवृतिः ज्ञानिनि प्रकृते (सति) लब्धावसरोऽर्जुनः प्रागुक्तलक्षणानुवादपूर्वकं लक्षणांतरादिकं पृच्छति ॥ स्थितेति । स्थिता प्रतिष्ठां प्राप्ता प्रज्ञाऽपरोक्षदृशिर्यस्य स तथा । तस्य समाधिस्थस्य समाध्यवस्थां गतस्य प्राक् ‌त्वदुक्त- दिशाऽसंप्रज्ञातध्यानस्थत्व- लक्षणं गतस्य । का भाषा भाष्यतेऽनयेति भाषाशब्दो लक्षवचनः किं लक्षणमित्यर्थः । येन लक्षणेनायं ज्ञानीति व्यवह्रियते तत्किमित्यर्थः । केशव ब्रहरुद्रप्रवर्तक । केशाद्वोऽन्यतरस्यामिति मत्वर्थे व प्रत्ययोक्तेः प्रशस्तकेशवानित्ति वा ।</description>
    </item>
    
    <item>
      <title>श्लोक २.५५  - साङ्ययोग</title>
      <link>https://pavancv.github.io/chintana/books/geeta/chapter2/shloka55/</link>
      <pubDate>Sun, 31 Jul 2022 20:45:26 +0530</pubDate>
      
      <guid>https://pavancv.github.io/chintana/books/geeta/chapter2/shloka55/</guid>
      <description>श्लोक २.५५ भगवान् उवाच
प्रजहाति यदा कामान् सर्वान् पार्थ मनोगतान् ।
आत्मन्येवात्मना तुष्टः स्थितप्रज्ञस्तदोच्यते ॥ २.५५॥ श्रीमत्मध्वाचार्यभगवत्पादाचर्य विरचित गीताभाष्य गमनादिप्रवृत्तिर्नात्यभिसन्धिपूर्विका मात्रादिप्रवृत्तिवदितिया निशा 2।69 इत्यादिना दर्शयिष्यँल्लक्षणं प्रथमत आह एवं परमानन्दतृप्तः किमर्थमेवं प्रवृत्तिं करोतीति प्रश्नाभिप्रायः। प्रारब्धकर्मणेषत्तिरोहितब्रह्मणो वासना प्रायोऽल्पाभिसन्धिप्रवृत्तिः सम्भवतीत्याशयवान् परिहरति। प्रायः सर्वान्कामान्प्रजहाति शुकादीनामपीषद्दर्शनात्।त्वत्पादभक्तिमिच्छन्ति ज्ञानिनस्तत्त्वदर्शिनः इत्युक्तेस्तामिच्छन्ति। यदा त्विन्द्रादीनामाग्रहो दृश्यते तदाऽभिभूतं तेषाम्। तच्चोक्तम्आधिकारिकपुंसां तु बृहत्कर्मत्वकारणात्। उद्भवाभिभवौ ज्ञाने ततोऽन्येभ्यो विलक्षणाः इति। अत एव वैलक्षण्यादनधिकारिणां आग्रहादि चेदस्ति न ते ज्ञानिन इत्यवगन्तव्यम्। न चात्र समाधिं कुर्वतो लक्षणमुच्यतेयः सर्वत्रानभिस्नेहः 2।57 इत्यादिस्नेहनिषेधात्। नहि समाधिं कुर्वतस्तस्य शुभाशुभप्राप्तिरस्ति असम्प्रज्ञातसमाधेः। सम्प्रज्ञाते त्वविरोधस्तथापि न तत्रैवेति नियमः।कामादयो न जायन्ते ह्यपि विक्षिप्तचेतसाम्। ज्ञानिनां ज्ञाननिर्धूतमलानां देवसंश्रयात् इति च स्मृतेः। मनोगता हि कामाः अतस्तत्रैव तद्विरुद्धज्ञानोत्पत्तौ युक्तं हानं तेषामिति दर्शयति मनोगतानिति। विरोधश्चोच्यतेरसोऽप्यस्य परं दृष्ट्वा निवर्तते 2।59 इति। न चैतददृष्ट्या अपलपनीयम् पुरुषवैशेष्यात्। आत्मना परमात्मना। परमात्मन्येव स्थितः सन्। आत्माख्ये तस्मिन्स्थितस्य तत्प्रसादादेव तुष्टिर्भवतिविषयांस्तु परित्यज्य रामे स्थितिमतस्ततः। देवाद्भवति वै तुष्टिर्नान्यथा तु कथञ्चन इति नारायणरामकल्पेः अतो नात्मा जीवः।</description>
    </item>
    
    <item>
      <title>श्लोक २.५६  - साङ्ययोग</title>
      <link>https://pavancv.github.io/chintana/books/geeta/chapter2/shloka56/</link>
      <pubDate>Sun, 31 Jul 2022 20:45:26 +0530</pubDate>
      
      <guid>https://pavancv.github.io/chintana/books/geeta/chapter2/shloka56/</guid>
      <description>श्लोक २.५६ दुःखेष्वनुद्विग्नमनाः सुखेषु विगतस्पृहः।
वीतरागभयक्रोधः स्थितधीर्मुनिरुच्यते ॥२.५६॥ श्रीमत्मध्वाचार्यभगवत्पादाचर्य विरचित गीताभाष्य तदेव स्पष्टयत्युत्तरैस्त्रिभिः श्लोकैः। एतान्येव ज्ञानोपायानि तच्चोक्तम् तद्वै जिज्ञासुभिः साध्यं ज्ञानिनां यत्तु लक्षणम् इति। शोभनाध्यासो रागः। रसो रागस्तथा रक्तिः शोभनाध्यास इष्यते इत्यभिधानम्।
श्रीराघवेन्द्रतीर्थविरचित गीताविवृतिः एतदेव कामशब्दोपलक्षित- दोषांतरत्यागकथनादिना त्रिभिः स्पष्टयति ॥ दुःखेष्वित्यादिभिः । दुःखेषु प्राप्तेषु अनुद्विग्नं क्षांतं मनो यस्य स तथा । सुखेषु विषये विगतेच्छः । अशोभने शोभनाध्यासो रागः । रागभयक्रोधाः वीता अपगता यस्मात्स तथा तादृशो मुनिः स्थितधीरुच्यते ॥२.५६॥
पद विचार </description>
    </item>
    
    <item>
      <title>श्लोक २.५७  - साङ्ययोग</title>
      <link>https://pavancv.github.io/chintana/books/geeta/chapter2/shloka57/</link>
      <pubDate>Sun, 31 Jul 2022 20:45:26 +0530</pubDate>
      
      <guid>https://pavancv.github.io/chintana/books/geeta/chapter2/shloka57/</guid>
      <description>श्लोक २.५७ यः सर्वत्रानभिस्नेहस्तत्तत्प्राप्य शुभाशुभम्।
नाभिनन्दति न द्वेष्टि तस्य प्रज्ञा प्रतिष्ठिता ॥ २.५७॥ श्रीमत्मध्वाचार्यभगवत्पादाचर्य विरचित गीताभाष्य सर्वत्रानभिस्नेहत्वाच्छुभाशुभं प्राप्य नाभिनन्दति न द्वेष्टि।
श्रीराघवेन्द्रतीर्थविरचित गीताविवृतिः वीतरागभयक्रोधत्वं केन हेतुना भवतीत्यत आह ॥ य इति । अनभिस्नेह इति हेतुगर्भ । यः सर्वत्राऽनभिस्नेहत्वात्तत्तच्छुभाशुभं प्राप्यापि नाभिनन्दति न द्वेष्टि । तस्य प्रज्ञा अपरोक्षधीः प्रतिष्ठिता ॥ ५७॥।
पद विचार अभिस्नेह : Affection, desire
हेतुगर्भ : Implied</description>
    </item>
    
    <item>
      <title>श्लोक २.५८  - साङ्ययोग</title>
      <link>https://pavancv.github.io/chintana/books/geeta/chapter2/shloka58/</link>
      <pubDate>Sun, 31 Jul 2022 20:45:26 +0530</pubDate>
      
      <guid>https://pavancv.github.io/chintana/books/geeta/chapter2/shloka58/</guid>
      <description>श्लोक २.५८ यदा संहरते चायं कूर्मोऽङ्गानीव सर्वशः ।
इन्द्रियाणीन्द्रियार्थेभ्यस्तस्य प्रज्ञा प्रतिष्ठिता ॥ २.५८ ॥ श्रीमत्मध्वाचार्यभगवत्पादाचर्य विरचित गीताभाष्य &lt;!Fill here/&gt; श्रीराघवेन्द्रतीर्थविरचित गीताविवृतिः किंचायं ज्ञानी यदा इंद्रियार्थेभ्यः शब्दस्पर्शरूपरसगंधेभ्यः । सर्वशः सर्वाणि इन्द्रियाणि श्रोत्रादीनि कूर्मः करचरणाद्यंगानि स्वभावेनोपसंहरति । तद्वदनायासेनोपसंहरते तस्य प्रज्ञा प्रतिष्ठिता । ज्ञानिनो जिज्ञासोरिवेंद्रियप्रत्याहरणं न यत्नसाध्यं किं त्वनायासेनैवेति ज्ञापनाय कूर्मोऽगानीवेति दृष्टांतः ॥ ५८॥
पद विचार </description>
    </item>
    
    <item>
      <title>श्लोक २.५९  - साङ्ययोग</title>
      <link>https://pavancv.github.io/chintana/books/geeta/chapter2/shloka59/</link>
      <pubDate>Sun, 31 Jul 2022 20:45:26 +0530</pubDate>
      
      <guid>https://pavancv.github.io/chintana/books/geeta/chapter2/shloka59/</guid>
      <description>श्लोक २.५९ विषया विनिवर्तन्ते निराहारस्य देहिनः।
रसवर्जं रसोऽप्यस्य परं दृष्ट्वा निवर्तते ॥ २.५९ ॥ श्रीमत्मध्वाचार्यभगवत्पादाचर्य विरचित गीताभाष्य न चैतल्लक्षणं ज्ञानमयत्नतो भवतीत्याहोत्तरश्लोकैः। निराहारत्वेन विषयभोगसामर्थ्याभाव एव भवति इतरविषयाकाङ्क्षाभावो वा रसाकाङ्क्षादिर्न निवर्तते स त्वपरोक्षज्ञानादेव निवर्तत इत्याह विषया इति।इन्द्रियाणि जयन्त्याशु निराहारा मनीषिणः। वर्जयित्वा तु रसनमसौ रस्ये हि वर्धते इति वचनाद्भागवते 11।8।20 रसशब्दस्य रागवाचिन्वाच्च।
श्रीराघवेन्द्रतीर्थविरचित गीताविवृतिः नन्वेवं कामप्रहाणादिलक्षणसाधनं चेत्ज्ञानं तर्हि सर्वोऽपि जनः कस्मान्न तत्साधयति। कामा्ुपद्रवपरिहारार्थं किं दंदह्यममानशिराः बंभ्रमीति इत्यतो निराहारत्वेनेन्द्रियजयः, तेनैव च ज्ञानमित्वादिदुःसंपादत्वं ज्ञानस्याह ।</description>
    </item>
    
    <item>
      <title>श्लोक २.६०  - साङ्ययोग</title>
      <link>https://pavancv.github.io/chintana/books/geeta/chapter2/shloka60/</link>
      <pubDate>Sun, 31 Jul 2022 20:45:26 +0530</pubDate>
      
      <guid>https://pavancv.github.io/chintana/books/geeta/chapter2/shloka60/</guid>
      <description>श्लोक २.६० यततो ह्यपि कौन्तेय पुरुषस्य विपश्चितः।
इन्द्रियाणि प्रमाथीनि हरन्ति प्रसभं मनः ॥ २.६० ॥ श्रीमत्मध्वाचार्यभगवत्पादाचर्य विरचित गीताभाष्य अपरोक्षज्ञानरहितज्ञानिनोऽपि साधारणयत्नवतोऽपि मनो हरन्तीन्द्रियाणि। पुरुषस्य शरीराभिमानिनः। को दोषस्ततः प्रमाथीनि प्रमथनशीलानि पुरुषस्य।
श्रीराघवेन्द्रतीर्थविरचित गीताविवृतिः &lt;!Fill here/&gt; नन्विद्रियजयार्थ किं निराहारत्वरूपमहाप्रयत्नेन, प्रत्याहारादिसाधारण- यत्नेनापि तत्संभवात्‌ । तथा किं ब्रह्मापरोक्चज्ञानेन, नित्यानित्यविवेकज्ञानेनापि रागनिवृत्त्युपपत्तेरित्यत आह ॥ यततो ह्यपौति । विपश्चितः परोक्षज्ञानिन यततोऽपि साधारणप्रयत्नवतोऽपि पुरुषस्य देहाभिमानिनः इन्द्रियाणि मनः प्रसभं बलात्‌ हरंति स्वयं विषयसन्निकृष्टानि संति तदभिमुखं कृत्वा तद्रागीवुर्वन्तीत्यर्थः । तावता आत्मनः कथमिंद्रियविजय इत्यत आह ॥ प्रमाथीनीति । प्रमथनशीलानि पुरुषस्य क्षोभणशीलानि न तेन ताति जितानि । यो हि यं व्याकुलं न करोति स तेन विजित इत्युच्यते । अता महाप्रयत्नः प्रागुक्तदिशा कार्यं इति ॥ ६० ॥</description>
    </item>
    
    <item>
      <title>श्लोक २.२४  - साङ्ययोग</title>
      <link>https://pavancv.github.io/chintana/books/geeta/chapter2/shloka24/</link>
      <pubDate>Tue, 15 Mar 2022 20:46:02 +0530</pubDate>
      
      <guid>https://pavancv.github.io/chintana/books/geeta/chapter2/shloka24/</guid>
      <description>श्लोक २.२४ अच्छेद्योऽयमदाह्योऽयमक्लेद्योऽशोष्य एव च।
नित्यः सर्वगतः स्थाणुरचलोऽयं सनातनः ॥२.२४॥ श्रीमत्मध्वाचार्यभगवत्पादाचर्य विरचित गीताभाष्य लोकप्रसिद्धमविरुद्धमत्राप्यङ्गीकार्यम्। अहल्याजारत्वाद्यपि दोषकृतोऽपि ते न बहुतरो लेप आसीदित्युत्कर्षमेव वक्ति। बहुनरकफलो ह्यसौ। तस्य (मे तत्र) न लोम च (ना) मीयते कौ.उ.3।1 इति श्रुत्यन्तराच्च।यो मामेवमसम्मूढो जानाति पुरुषोत्तमम् 15।19 इति तदुक्तेश्च।सत्यं सत्यं पुनः सत्यं शपथैश्चापि कोटिभिः। विष्णुमाहात्म्यलेशस्य विभक्तस्य च कोटिधा। पुनश्चानन्तधा तस्य पुनश्चापि ह्यनन्तधा। नैकांशसममाहात्म्याः श्रीशेषब्रह्मशङ्कराः। इति नारदीये। अन्योत्कर्ष ऐक्यं चतथैव सर्वशास्त्रेषु महाभारतमुत्तमम्। को ह्यन्यः पुण्डरीकाक्षान्महाभारतकृद्भवेत् वि.पु.3।4।5 इत्यादिग्रन्थान्तरसिद्धोत्कर्षमहाभारतविरुद्धम्। तत्र हिनास्ति नारायणसमं न भूतं न भविष्यति। एतेन सत्यवाक्येन सर्वार्थान्साधयाम्यहम्यस्य प्रसादजो ब्रह्मा रुद्रश्च क्रोधसम्भवः। न त्वत्समोऽस्ति इत्यादिषु साधारणप्रश्नावसर एव महान्तमुत्कर्षं विष्णोर्वक्ति। अन्यत्र यत्किञ्चिदुक्तावप्यसाधारण एवावसरे। तद्ध्यग्न्यादेरपि वेदादावस्ति। त्वमग्न इन्द्रो ऋषभः सतामसि त्वं विष्णुरुरुगायो नमस्यः ऋक्सं.</description>
    </item>
    
    <item>
      <title>श्लोक २.२३  - साङ्ययोग</title>
      <link>https://pavancv.github.io/chintana/books/geeta/chapter2/shloka23/</link>
      <pubDate>Tue, 15 Mar 2022 20:46:00 +0530</pubDate>
      
      <guid>https://pavancv.github.io/chintana/books/geeta/chapter2/shloka23/</guid>
      <description>श्लोक २.२३ नैनं छिन्दन्ति शस्त्राणि नैनं दहति पावकः।
न चैनं क्लेदयन्त्यापो न शोषयति मारुतः ॥२.२३॥ श्रीमत्मध्वाचार्यभगवत्पादाचर्य विरचित गीताभाष्य स्वतः प्रायो निमित्तैश्चाविनाशिनोऽपि केनचिन्निमित्तविशेषेण स्यात् ककच्छेदादिवत् इत्यतो विशेषनिमित्तानि निषेधति नैनमिति। वर्तमाननिषेधात्स्यादुत्तरत्रेत्यत आह अच्छेद्य इति। वर्तमानादर्शनाद्युक्तयोग्यत्वमिति सूचयति वर्तमानापदेशेन। कुतोऽयोग्यता नित्यसर्वगतादिविशेषणेश्वरसरूपत्वत्।शाश्वत इत्येकरूपत्वमात्रमुक्तम्। स्थाणुशब्देन नैमित्तिकमप्यन्यथात्वं निवारयति। नित्यत्वं सर्वगतत्वविशेषणम् अन्यथा पुनरुक्तेः। ऐक्योक्तावप्यनुक्तविशेषणोपादानान्नेश्वरैक्ये पुनरुक्तिः। युक्ताश्च बिम्बधर्माः प्रतिबिम्बेऽविरोधे। तत्ता च रूपं रूपं प्रतिरूपो बभूव बृ.उ.2।5।19 कठो.5।2।10 आभास एव च इत्यादिश्रुतिस्मृतिसिद्धा। न चांशत्वविरोधः तस्यैवांशत्वात्। न चैकरूपतैवांशता। प्रमाणं चोभयविधवचनमेव। न चांशस्य प्रतिबिम्बत्वं कल्प्यम् गाध्यादिष्वंशबाहुरूप्यदृष्टेरितरत्रादृष्टेः। स्थाणुत्वेऽपि तदैक्षत इत्याद्यविरुद्धमीश्वरस्य उभयविधवाक्यात् अचिन्त्यशक्तेश्च। न च माययैकम्त्वयीश्वरे ब्रह्मणि नो विरुद्ध्यतेन योगित्वादीश्वरत्वात्चित्रं न चैतत् त्वयि कार्यकारणे इत्याद्यैश्वर्येणैव विरुद्धधर्माविरोधोक्तेः महातात्पर्याच्च। मोक्षो हि महापुरुषार्थः। तत्रापि मोक्ष एवार्थः।अन्तेषु रेमिरे धीरा न ते मध्येषु रेमिरे। अन्तप्राप्तिं सुखं प्राहुर्दुःखमन्तरमेतयोः शां.</description>
    </item>
    
    <item>
      <title>श्लोक २.२२  - साङ्ययोग</title>
      <link>https://pavancv.github.io/chintana/books/geeta/chapter2/shloka22/</link>
      <pubDate>Tue, 15 Mar 2022 20:45:58 +0530</pubDate>
      
      <guid>https://pavancv.github.io/chintana/books/geeta/chapter2/shloka22/</guid>
      <description>श्लोक २.२२ वासांसि जीर्णानि यथा विहाय नवानि गृह्णाति नरोऽपराणि।
तथा शरीराणि विहाय जीर्णा न्यन्यानि संयाति नवानि देही ॥२.२२॥ श्रीमत्मध्वाचार्यभगवत्पादाचर्य विरचित गीताभाष्य देहात्मविवेकानुभवार्थं दृष्टान्तमाह वासांसीति।
श्रीराघवेन्द्रतीर्थविरचित गीताविवृतिः पूर्वत्र पुराणपदेन जीवस्य देहाद्देहान्तरप्राप्तिरुक्ता । सा तु देहान्यनित्यजीवस्य सत्व एवं युक्ता । कौमारं यौवनं जरा इत्यत्र देहात्मविवेकोक्तावपि कौमारादिदेहानामतिभिन्नत्वाभावान्न तेन देहात्मनोः विनाशित्वाविनाशित्वलक्षणो विवेकः स्फुटमनुभवारूढो भवतीत्यतो दृष्टान्तान्तरेण तमुपपादयति ॥वासांसीति
यद्वा, ईश्वरस्य देहतः स्वरूपतश्च नित्यत्वेन तद्विषये शोकाभावेऽपि जीवविषये तु स भविष्यति । जीवो नित्यस्तद्देहयोगवियोगौ कौमारादिदेहवदेवेत्युक्तावपि सर्वलोकप्रसिद्ध- जनिमृतिसत्त्वात्‌, युद्धे च तत्प्राप्तेस्तन्निमित्तः शोक इत्यत आह ॥ वासांसीति।</description>
    </item>
    
    <item>
      <title>श्लोक २.२१  - साङ्ययोग</title>
      <link>https://pavancv.github.io/chintana/books/geeta/chapter2/shloka21/</link>
      <pubDate>Tue, 15 Mar 2022 20:45:57 +0530</pubDate>
      
      <guid>https://pavancv.github.io/chintana/books/geeta/chapter2/shloka21/</guid>
      <description>श्लोक २.२१ वेदाविनाशिनं नित्यं य एनमजमव्ययम्।
कथं स पुरुषः पार्थ कं घातयति हन्ति कम् ॥२.२१॥ श्रीमत्मध्वाचार्यभगवत्पादाचर्य विरचित गीताभाष्य अतो य एवं वेद स कथं घातयति हन्ति वा अविनाशिनं नैमित्तिकविनाशरहितम्। नित्यं स्वाभाविकनाशरहितम्। अथवाऽविनाशिनं दोषयोगरहितम्। नित्यं सदाभाविनमिति सर्वत्र विवेकः दोषयुक्तपुरुषादिषु नष्टशब्दप्रयोगात्।
श्रीराघवेन्द्रतीर्थविरचित गीताविवृतिः य एनं इति श्लोके जीवचैतन्यस्य हननं वा हननक्रियायां स्वातन्त्यं वा मन्यमानो न जानातीत्यत्र जीवचितो बिम्बोपाधिसन्निध्यनाशहेतुक- नित्यत्वप्रतिबिम्बत्वहेतुकास्वातन्त्यरूपहेतू उक्तौ । यस्तु जीवचितो नित्यत्वं हरेः स्वातन्त्यं च जानाति स ज्ञानी । स्वातन्त्र्याभिमानाभावात्‌ । हन्ताऽहमिति वा अस्यायं हन्तेति वा न जानातीत्यज्ञानेऽभिमानाभावोऽपरो हेतुरुच्यते ॥</description>
    </item>
    
    <item>
      <title>श्लोक २.३०  - साङ्ययोग</title>
      <link>https://pavancv.github.io/chintana/books/geeta/chapter2/shloka30/</link>
      <pubDate>Tue, 15 Mar 2022 20:45:26 +0530</pubDate>
      
      <guid>https://pavancv.github.io/chintana/books/geeta/chapter2/shloka30/</guid>
      <description>श्लोक २.३० देही नित्यमवध्योऽयं देहे सर्वस्य भारत।
तस्मात्सर्वाणि भूतानि न त्वं शोचितुमर्हसि ॥२.३०॥ श्रीमत्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।
श्रीराघवेन्द्रतीर्थविरचित गीताविवृतिः यदेत्जीवस्य न त्वं नेम इत्यादिना नित्यत्वमुक्तम्‌ तत्स्वाभाविकत्वान्नेशाधीनम्‌ । तथा च सर्व परमेश्वराधीनं स एव सर्वस्वतन्त्र इत्युक्तमतस्तद्विरोधं इत्यतः तदपि द्रव्य कर्म च इत्यादेरीश्वरायत्तमित्याह ॥ देहीति । सर्वस्य देहिनः, देहे स्थूलदेहे सूक्ष्मलिङ्गदेहे चिद्रूपस्वरूपदेहे च अयं पूर्वप्रकृतो हरिः रक्षकत्वेन तिष्ठति । अतो देही जीवो नित्यमवध्यः । हे भारत, तस्माद्रक्षकतया स्थितत्वेन नित्यमवध्यत्वात् सर्वाणि भूतानि त्वं शोचितुं न अर्हसि इत्यर्थः ।</description>
    </item>
    
    <item>
      <title>श्लोक २.२९  - साङ्ययोग</title>
      <link>https://pavancv.github.io/chintana/books/geeta/chapter2/shloka29/</link>
      <pubDate>Tue, 15 Mar 2022 20:45:23 +0530</pubDate>
      
      <guid>https://pavancv.github.io/chintana/books/geeta/chapter2/shloka29/</guid>
      <description>श्लोक २.२९ आश्चर्यवत्पश्यति कश्चिदेनमाश्चर्यवद्वदति तथैव चान्यः।
आश्चर्यवच्चैनमन्यः श्रृणोति श्रुत्वाप्येनं वेद न चैव कश्चित् ॥२.२९॥ श्रीमत्मध्वाचार्यभगवत्पादाचर्य विरचित गीताभाष्य देहयोगवियोगस्य नियतत्वादात्मनश्चेश्वरसरूपत्वात् सर्वथानाशान्न शोकः कार्य इत्युपसंहर्तुमैश्वरं सामर्थ्यं पुनर्दर्शयति आश्चर्यवदिति। दुर्लभत्वेनेत्यर्थः। तद्ध्याश्चर्यं लोके। दुर्लभोऽपीश्वरसरूपत्वात्सूक्ष्मत्वाच्चात्मनस्तद्द्रष्टा। ॥२.२९॥
श्रीराघवेन्द्रतीर्थविरचित गीताविवृतिः तर्हि कुत्र सा कार्या नैनमित्यादौ सा बुद्धिर्भगवति कार्येत्युक्तावपि सा किं भगवत्येव कार्या, अथ ततोऽन्यत्रापि क्कचिदित्याशङ्कां
वतिप्रत्ययप्रयोगबलेन परिहरन्‌ भगवत्स्वातन्त्र्यं प्रागुक्तमुपसंहरति ॥। आश्चर्यवदिति । कश्चित्सात्विक प्रकृतिः एनमव्यक्त इत्यत्र
प्रकृतमेनमीश्वरमाश्चर्यवत्पश्यति । आश्चर्यत्वेन सर्वस्वतन्त्रत्वेन सन्तमेव तमाश्चर्यवत्स्वतन्त्रवद्यथा भवति तथा पश्यतीति क्रियाविशेषणम्‌ । गगनं गगनाकारमित्यादिवत्‌ । आश्चर्यभूतस्य हरेरेवाश्चर्यवदिति स्वोपमामुखेन हरेरितरस्य स्वातन्त्र्याभावज्ञापनायाश्चर्यवदिति वत्यन्तोक्तिः ।</description>
    </item>
    
    <item>
      <title>श्लोक २.२८  - साङ्ययोग</title>
      <link>https://pavancv.github.io/chintana/books/geeta/chapter2/shloka28/</link>
      <pubDate>Tue, 15 Mar 2022 20:45:21 +0530</pubDate>
      
      <guid>https://pavancv.github.io/chintana/books/geeta/chapter2/shloka28/</guid>
      <description>श्लोक २.२८ अव्यक्तादीनि भूतानि व्यक्तमध्यानि भारत।
अव्यक्तनिधनान्येव तत्र का परिदेवना ॥२.२८॥ श्रीमत्मध्वाचार्यभगवत्पादाचर्य विरचित गीताभाष्य तदेव स्पष्टयति अव्यक्तादीनीति ॥२.२८॥
श्रीराघवेन्द्रतीर्थविरचित गीताविवृतिः एतदेव जन्ममृतिस्वरूपोकत्या स्पष्टयति ॥ अव्यक्तेति ॥ अव्यक्तं प्रधानमादिरुत्पत्तिकारणं येषां तान्यव्यक्तादीनि भूतानि जीवशरीराणि व्यक्तमध्यानि व्यक्तं कार्यतापत्त्यावस्थानं मध्यं जन्मनिधनान्तरालमेषां तानि व्यक्तमध्यानि, अव्यक्ते प्रधाने निधनं लयो येषां तानि अव्यक्तनिधनान्येव । तत्र तेष्वेवंरूपेषु भूतेषु का परिदेवना कः शोक इति ।
यद्वा कृष्णेनैवं स्वयं युक्तीरुक्तवा शोको नः कार्य इत्युक्तम्‌ । तत्र देहनाशस्यावश्यंभावित्वं यदुक्तं तन्नास्माभिः साध्यं, भवतोऽपि सिद्धं तेनैव शोको न कार्य इत्याह ॥ अथ चेति ।</description>
    </item>
    
    <item>
      <title>श्लोक २.२६ - साङ्ययोग</title>
      <link>https://pavancv.github.io/chintana/books/geeta/chapter2/shloka26/</link>
      <pubDate>Tue, 15 Mar 2022 20:45:16 +0530</pubDate>
      
      <guid>https://pavancv.github.io/chintana/books/geeta/chapter2/shloka26/</guid>
      <description>श्लोक २.२६ / २७ अथ चैनं नित्यजातं नित्यं वा मन्यसे मृतम्।
तथापि त्वं महाबाहो नैवं शोचितुमर्हसि ॥२.२६॥
जातस्य हि ध्रुवो मृत्युर्ध्रुवं जन्म मृतस्य च।
तस्मादपरिहार्येऽर्थे न त्वं शोचितुमर्हसि ॥२.२७॥
श्रीमत्मध्वाचार्यभगवत्पादाचर्य विरचित गीताभाष्य अस्त्वेवमात्मनो नित्यत्वम् तथापि देहसंयोगवियोगात्मकजनिमृती स्त एवेत्यत आह अथ चेति। ॥२.२६॥
कुतोऽशोकः नियतत्वदित्याह जातस्येति। ॥२.२७॥
श्रीराघवेन्द्रतीर्थविरचित गीताविवृतिः अस्त्वेवमात्मनो नित्यत्वं, अथाऽपि देहयोगवियोगरूपजनिमृती स्त एव । युद्धे च मृतिर्नियता । अतस्तन्निमित्तं च दुःखं मदीयानां भविष्यतीति मे शोक इत्यत आह ॥ अथ चेति ॥ नित्यशब्दोऽत्रावधारणे । एनं जीवं नित्यजातं देहयोगरूपजनिमन्तमेव, नित्यं मृतं देहवियोगरूपमृतिमन्तमेव त्वं मन्यसे चेत्तथाऽपि हे महाबाहो एनं जीवं शोचितुं नार्हसीत्यर्थः ।॥। २६ ॥</description>
    </item>
    
    <item>
      <title>श्लोक २.२५  - साङ्ययोग</title>
      <link>https://pavancv.github.io/chintana/books/geeta/chapter2/shloka25/</link>
      <pubDate>Tue, 15 Mar 2022 20:45:14 +0530</pubDate>
      
      <guid>https://pavancv.github.io/chintana/books/geeta/chapter2/shloka25/</guid>
      <description>श्लोक २.२५ अव्यक्तोऽयमचिन्त्योऽयमविकार्योऽयमुच्यते।
तस्मादेवं विदित्वैनं नानुशोचितुमर्हसि ॥२.२५॥ श्रीमत्मध्वाचार्यभगवत्पादाचर्य विरचित गीताभाष्य अत एवाव्यक्तादिरूपः।
श्रीराघवेन्द्रतीर्थविरचित गीताविवृतिः नन्वणोर्जीवस्याधारः परमात्मा सर्वगतश्चेत्कुतस्तथा न दृश्यत इत्यत आह ॥ अव्यक्तोऽयमिति ॥ अयं सर्वगतपदेन प्रकृतो हरिः । ननु नैनमिति भोके देहतोऽपि छेदाद्यभावात्स्वतन्त्रो हरिरित्युक्तम्‌।
देहवान्सर्वगतश्चेत्कथमव्यक्त इत्यतः अचिन्योऽयमिति । अचिन्त्यशक्तिक इत्यर्थः। एतेन हरेरव्यक्तत्वे तदर्शनश्रुत्यप्रामाण्यमिति निरस्तम्‌ । तदाह सूत्रे । &amp;ldquo;ॐ अतोऽनन्तेन तथा हि लिङ्गं ॐ&amp;rdquo; (३-२-२७ ) इति । अचिन्त्यशक्तेः प्रतिबन्धे नाशे वा तस्य प्रतीतिप्रसङ्ग इत्यत उक्तम्‌ ॥ अविकार्योऽयमिति ॥ सा शक्तिर्न कदाऽप्यन्यथा भवतीत्यर्थः । कुत एतदच्छेद्यदेहत्वादीत्यत उक्तम्‌ ॥ उच्यत इति । &amp;ldquo;सद्देहः सुखगन्धश्च&amp;rdquo; इत्यादितात्पर्योदाहृतश्रुतिष्वेतत्सर्वं हरेरुच्यत इत्यर्थः । अयमयमिति पृथग्वचनं सर्वरूपाणामेवं भावप्रदर्शनार्थम्‌ । तेनायमयमव्यक्तोऽयमयम चिन्त्यो अयमयमविकार्य इतीदंशब्दो वीप्सारूपेणानेकरूपपरामर्शीति सूचितम्‌ । नैनमित्यत्रापि पूर्वश्लोके एनमेनमिति बहुशब्दयोगेन बहुरूपपरामर्श इत्युक्तं भवति । अन्यथा नञः एनमित्यस्य च पुनःपुनरुक्तिरयुक्ता स्यादिति भावः । एवं सर्वशङ्कोद्वारेणात्मनित्यत्वं प्रतिपाद्योपसंहरति ॥ तस्मादिति ॥</description>
    </item>
    
    <item>
      <title>श्लोक २.२०  - साङ्ययोग</title>
      <link>https://pavancv.github.io/chintana/books/geeta/chapter2/shloka20/</link>
      <pubDate>Fri, 11 Mar 2022 12:06:40 +0530</pubDate>
      
      <guid>https://pavancv.github.io/chintana/books/geeta/chapter2/shloka20/</guid>
      <description>श्लोक २.२० न जायते म्रियते वा कदाचिन्नायं भूत्वा भविता वा न भूयः।
अजो नित्यः शाश्वतोऽयं पुराणो न हन्यते हन्यमाने शरीरे ॥२.२०॥
श्रीमत्मध्वाचार्यभगवत्पादाचर्य विरचित गीताभाष्य अत्र मन्त्रवर्णोऽप्यस्तीत्याह न जायत इति। नचेश्वरज्ञानवद्भूत्वा भविता। तद्धि तदैक्षत छां.उ.6।2।3 देशतः कालतो योऽसाववस्थातः स्वतोऽन्यतः। अविलुप्तावबोधात्मा इत्यादिश्रुतिस्मृतिसिद्धम्। कुतः अजादिलक्षणेश्वरसरूपत्वात्। शाश्वतः सदेकरूपः। पुरं देहमणतीति पुराणः। तथापि न हन्यते हन्यमानेऽपि देहे।
श्रीराघवेन्द्रतीर्थविरचित गीताविवृतिः यदुक्तं जीवेश्वरयोरुत्पत्तिविनाशराहित्यं, ईश्वरस्य देहतो ऽप्युत्पत्त्यभावेन स्वातन्त्रयं, जीवस्य स्वरूपतो जन्मादिशून्यस्यापि देहोत्पत्त्यादिनास्वातन्त्र्यं, तेष्वर्थेषु प्रमाणत्वेन मन्त्रवर्णमुदाहरति ।
न जायत इति । तथा हि जीवविषये तावदियं योजना । अयं जीवः स्वरूपेण न जायते न प्रियते न नश्यति च। वाशब्दश्वशब्दार्थः । अग्रेतननञोऽनुकर्षः । जीवो न जायते चेत्त तर्हि यथेश्वरज्ञानं वृद्धिह्रासविवर्जितं भूत्वैव कदाचिदचिन्त्यशक्‍त्या भूतमिव व्यवहारावलम्बनं भवति, तदैक्षत (छां.</description>
    </item>
    
    <item>
      <title>श्लोक २.१९  - साङ्ययोग</title>
      <link>https://pavancv.github.io/chintana/books/geeta/chapter2/shloka19/</link>
      <pubDate>Fri, 11 Mar 2022 12:06:36 +0530</pubDate>
      
      <guid>https://pavancv.github.io/chintana/books/geeta/chapter2/shloka19/</guid>
      <description>श्लोक २.१९ य एनं वेत्ति हन्तारं यश्चैनं मन्यते हतम्।
उभौ तौ न विजानीतो नायं हन्ति न हन्यते ॥२.१९॥ श्रीमत्मध्वाचार्यभगवत्पादाचर्य विरचित गीताभाष्य व्यवहारस्तु भ्रान्त इत्याह य एनमिति। कुतः उक्तहेतुभ्यो नायं हन्ति न हन्यते। न हि प्रतिबिम्बस्य क्रिया। स हि बिम्बक्रिययैव क्रियावान्। ध्यायतीव बृ.उ.4।3।7 इति श्रुतेश्च।
श्रीराघवेन्द्रतीर्थविरचित गीताविवृतिः ननु यदुक्त जीवचैतन्यस्यथ नित्यत्वं, चच्चोक्तं सर्वथैकप्रकारेणाविनाशित्वादीश्वरः स्वतन्त्रः, अनिच्छया देहनाशात्तन्निमित्तदुःखवत्त्वाच्च जीवः परतन्त्र इति, तज्जीवनित्यत्वपारतन्त्रे न युक्ते। हन्ताऽयमस्य हतश्चायमिति हननादिक्रियायाः, जीवे तत्र स्वतन्त्र्यस्य च प्रतीतेरित्यत आह ॥</description>
    </item>
    
    <item>
      <title>श्लोक २.१८  - साङ्ययोग</title>
      <link>https://pavancv.github.io/chintana/books/geeta/chapter2/shloka18/</link>
      <pubDate>Fri, 11 Mar 2022 12:06:33 +0530</pubDate>
      
      <guid>https://pavancv.github.io/chintana/books/geeta/chapter2/shloka18/</guid>
      <description>श्लोक २.१८ अन्तवन्त इमे देहा नित्यस्योक्ताः शरीरिणः।
अनाशिनोऽप्रमेयस्य तस्माद्युध्यस्व भारत ॥२.१८॥ श्रीमत्मध्वाचार्यभगवत्पादाचर्य विरचित गीताभाष्य भवतु देहस्यापि कस्यचिन्नित्यत्वमिति नेत्याह अन्तवन्त इति। अस्तु तर्हि दर्पणनाशात् प्रतिबिम्बनाशवदात्मनाश इत्यत आह नित्यस्य शरीरिण इति। ईश्वरव्यावृत्तये। न च नैमित्तिकनाश इत्याह अनाशिन इति। कुतः अप्रमेयेश्वरसरूपत्वात्। नह्युपाधिबिम्बसन्निध्यनासे प्रतिबिम्बनाशः सति च प्रदर्शके। स्वयमेवात्र प्रदर्शकः चित्त्वात् नित्यश्चोपाधिः कश्चिदस्ति। प्रतिपत्तौ विमोक्षस्य नित्योपाध्या स्वरूपया। चिद्रूपया युतो जीवः केशवप्रतिबिम्बकः इति भगवद्वचनात्।
श्रीराघवेन्द्रतीर्थविरचित गीताविवृतिः ननु रूप रूपं प्रतिरूपो बभूव(काठक २-५-५६ ) इति श्रुतेः जीवः प्रतिबिम्बः । प्रतिबिम्बश्चोपाधिकृतः प्रतिमुखमिव दर्पणोपाधिकृतम्‌ । देह एवात्र जीवोपाधिर्नान्योऽस्ति । तथा च जीवचेतना न नित्याः नाशवद्देहोपाधिकत्वात्‌ दर्पणोपाधिक्प्रतिमुखवत्‌ । नश्वरबिम्बोपाधि- सन्निधिकत्वात्‌ नश्वरमुखदर्पणसन्निधिकप्रतिमुखवदिति प्रतिपक्ष- ग्रस्तमनादिनित्यत्वानुमानमित्यत आह ॥</description>
    </item>
    
    <item>
      <title>श्लोक २.१७  - साङ्ययोग</title>
      <link>https://pavancv.github.io/chintana/books/geeta/chapter2/shloka17/</link>
      <pubDate>Fri, 11 Mar 2022 12:06:31 +0530</pubDate>
      
      <guid>https://pavancv.github.io/chintana/books/geeta/chapter2/shloka17/</guid>
      <description>श्लोक २.१७ अविनाशि तु तद्विद्धि येन सर्वमिदं ततम्।
विनाशमव्ययस्यास्य न कश्चित् कर्तुमर्हति ॥२.१७॥ श्रीमत्मध्वाचार्यभगवत्पादाचर्य विरचित गीताभाष्य किं बहुना यद्देशतोऽनन्तं तन्नित्यमेव। वेदाद्यन्यदपीत्याह अविनाशीति। नापि शापादिना विनाश इत्याह विनाशमिति। अव्ययं च तत्। ॥२.१७॥
श्रीराघवेन्द्रतीर्थविरचित गीताविवृतिः ननु “प्रकृतिः पुरुषः काल” इत्यादिवाक्यानाम् उपासनार्थत्वात्सम्प्रदायस्य च मूलानिश्चयात्प्रकृतिपुरुषयोः स्वरूपस्यैवासिद्धेः पुनरनुमानस्य व्याप्त्यसिद्धिरित्याशङ्क्य भगवान्‌ किमिदानीं प्रकृत्यादिस्वरूपसाधनेन ।
किञ्चेदं नित्यं इदं नित्यमिति प्रत्येकमुक्तेन च । यद्देशतो अनन्तं तत्सर्व नित्यमेवेत्येवं संग्राहकसंग्रहीतं वर्णादिजीवादन्यदप्यस्ति । तद्व्याप्तिग्रहणस्थलं भविष्यतीत्याह ॥
अविनाशित्विति । येनेदं सर्वं ततं व्याप्तं तदकारादिवर्णजातम्‌, अव्याकृताकाशश्चेत्येवमादिसर्वं अविनाशि तु नित्यमेवेति । तुरेवेत्यर्थः । अनादि चेत्यपि ग्राह्यम्‌ । ननु सुप्यजातौ णिनिस्ताच्छील्य(अष्टा ३.</description>
    </item>
    
    <item>
      <title>श्लोक २.१६  - साङ्ययोग</title>
      <link>https://pavancv.github.io/chintana/books/geeta/chapter2/shloka16/</link>
      <pubDate>Fri, 11 Mar 2022 12:06:28 +0530</pubDate>
      
      <guid>https://pavancv.github.io/chintana/books/geeta/chapter2/shloka16/</guid>
      <description>श्लोक २.१६ नासतो विद्यते भावो नाभावो विद्यते सतः।
उभयोरपि दृष्टोऽन्तस्त्वनयोस्तत्त्वदर्शिभिः ॥२.१६॥ श्रीमत्मध्वाचार्यभगवत्पादाचर्य विरचित गीताभाष्य नित्य आत्मेत्युक्तम् किमात्मैव नित्य आहोस्विदन्यदपि अन्यदपि तत्किमिति आह नास इति नासतः कारणस्य सतो ब्रह्मणश्चाभावा न विद्यते प्रकृतिः पुरुषश्चैव नित्यां कालश्च सत्तम इति वचनाच्छीविष्णुपुराणं। पृथग्विद्यत इत्यादरार्थः। असतः कारणत्वं च सदसद्रूपया चासों गुणमय्याऽगुणो विभुः इति भागवते असतः सदजायत इति च अव्यक्तेश्च। सम्प्रदायश्चैतत्सिद्धमित्याह उभयोरपीति। अन्तो निर्णयः। ॥२.१६॥
श्रीराघवेन्द्रतीर्थविरचित गीताविवृतिः ननु पापमेवाश्रयेदस्मान्हत्वैतानाततायिन इत्यादिना बन्धुहननादिरूपयुद्धात्परलोकदुःखं शोकहेतुतयोक्तम्‌ । अतः शोक इत्यत आह ॥</description>
    </item>
    
    <item>
      <title>श्लोक २.१४  - साङ्ययोग</title>
      <link>https://pavancv.github.io/chintana/books/geeta/chapter2/shloka14/</link>
      <pubDate>Thu, 10 Mar 2022 19:44:27 +0530</pubDate>
      
      <guid>https://pavancv.github.io/chintana/books/geeta/chapter2/shloka14/</guid>
      <description>श्लोक २.१४ मात्रास्पर्शास्तु कौन्तेय शीतोष्णसुखदुःखदाः।
आगमापायिनोऽनित्यास्तांस्तितिक्षस्व भारत ॥२.१४॥ श्रीमत्मध्वाचार्यभगवत्पादाचर्य विरचित गीताभाष्य तथापि तद्दर्शनाभाविदना शोक इति चेत् न इत्याह मात्रास्पर्शा इति। मीयन्त इति मात्रा विषयाः तेषां स्पर्शाः सम्बन्धाः त एव शीतोष्णसुखदुःखदाः। देहे शीतोष्णादिसम्बन्धाद्धि शीतोष्णाद्यनुभव आत्मनः। ततश्च सुखदुःखे। न ह्यात्मनः स्वतो दुःखादिः सम्भवति। कुतः आगमापायित्वात्। यद्यात्मनः स्वतः स्युः सुप्तावपि स्युः। अतो यतो ते मात्रास्पर्शा जाग्रदादावेव सन्ति नान्यदेति तदन्वव्यतिरेकित्वात्तन्निमित्ता एव नात्मनः स्वतः। आत्मनश्च तैर्विषयविषयीभावादन्यः सम्बन्धो नास्ति। न चागमापायित्वेऽपि प्रवाहरूपेणाऽपि नित्यत्वमस्ति सुप्तिप्रलयादावभावादित्याह अनित्या इति। अत आत्मनो देहाद्यात्प्रभ्रम एव दुःखकारणम्। अतस्तद्विमुक्तस्य बन्धुमरणादौ दुःखं न भवति। अतोऽभिमानं परित्यज्य तान् शीतोष्णादींस्तितिक्षस्व।</description>
    </item>
    
    <item>
      <title>श्लोक २.१५  - साङ्ययोग</title>
      <link>https://pavancv.github.io/chintana/books/geeta/chapter2/shloka15/</link>
      <pubDate>Thu, 10 Mar 2022 19:42:51 +0530</pubDate>
      
      <guid>https://pavancv.github.io/chintana/books/geeta/chapter2/shloka15/</guid>
      <description>श्लोक २.१५ यं हि न व्यथयन्त्येते पुरुषं पुरुषर्षभ।
समदुःखसुखं धीरं सोऽमृतत्वाय कल्पते ॥२.१५॥ श्रीमत्मध्वाचार्यभगवत्पादाचर्य विरचित गीताभाष्य अतः प्रयोजनमाह यं हीति। यमेते मात्रास्पर्शा न व्यथयन्ति। पुरिशयमेव सन्तं शरीरसम्बधाभावे सर्वेषां व्यथाभावात्पुरुषमिति विशेषणम्। कथं न व्यथयन्ति समदुःखसुखत्वात् तत्कथं धैर्येण।
श्रीराघवेन्द्रतीर्थविरचित गीताविवृतिः ननु दुःखाभावस्य युद्धाकरणेऽपि सम्भवात्किं तत्कृत्वा दुःखाभावायाभिमानत्यागेनेत्याशङ्क्य देहाद्यभिमानत्यागेन भवन्‌ दुःखाभावः स्वयं फलरूपोऽपि परमपुमर्थहेतुश्च भवतीत्याह ॥ यं हीति । हे पुरुषर्षभ पुरुषश्रेष्ठ पार्थ । एते मात्रास्पर्शाः विषयेन्द्रियसन्निकर्षाः पुरुषं पुरं देह सरति गच्छति सृगतौ प्रत्यक्षतो जानाति । उपपदान्तस्योकारः । सरतेर्डप्रत्ययः । षत्वम्‌ । शरीरदर्शनवन्तम्‌ ।</description>
    </item>
    
    <item>
      <title>श्लोक २.१३  - साङ्ययोग</title>
      <link>https://pavancv.github.io/chintana/books/geeta/chapter2/shloka13/</link>
      <pubDate>Thu, 10 Mar 2022 19:42:49 +0530</pubDate>
      
      <guid>https://pavancv.github.io/chintana/books/geeta/chapter2/shloka13/</guid>
      <description>श्लोक २.१३ देहिनोऽस्मिन्यथा देहे कौमारं यौवनं जरा ।
तथा देहान्तरप्राप्तिर्धीरस्तत्र न मुह्यति ॥२.१३॥ श्रीमत्मध्वाचार्यभगवत्पादाचर्य विरचित गीताभाष्य देहिनो भावे एतद्भवति तदेवासिद्धमिति चेत् न देहिनोऽस्मिन्। यथा कौमारादिशरीरभेदेऽपि देही तदीक्षिता सिद्धः एवं देहान्तरप्राप्तावपि ईक्षितृत्वात्। न हि जडस्य शरीरस्य कौमाराद्यनुभवः सम्भवति मृतस्यादर्शनात्। मृतस्य वाय्वाद्यपगमादनुभवाभावः।अहं मनुष्यः इत्याद्यनुभवाच्चैतत्सिद्धमिति चेत् न सत्येवाविशेषे देहे सुप्त्यादौ ज्ञानादिविशेषादर्शनात्। समश्चाभिमानो मनसि काष्ठादिवच्च। श्रुतेश्च। प्रामाण्यं च प्रत्यक्षादिवत्। न च बौद्धादिवत् अपौरुषेयत्वात्। न ह्यपौरुषेये पौरुषेयाज्ञानादयः कल्पयितुं शक्याः। विना च कस्यचिद्वाक्यस्यापौरुषेयत्वं न सर्वसमयाभिमतधर्मादिसिद्धिः। यश्च तौ नाङ्गीकुरुते नासौ समयी अप्रयोजकत्वात्। मास्तु धर्मो निरूप्यत्वादिति चेत् न सर्वाभिमतस्य प्रमाणं विना निषेद्धुमशक्यत्वात्। न च सिद्धिरप्रमाणकस्येति चेत् न सर्वाभिमतेरेव प्रमाणत्वात् अन्यथा सर्ववाचनिकव्यवहारासिद्धेश्च। न च मया श्रुतमिति तव ज्ञातुं शक्यम् अन्यथा वा प्रत्युत्तरं स्यात् भ्रान्तिर्वा तव स्यात् सर्वदुःखकारणत्वं वा स्यात् एको वाऽन्यथा स्यात्। रचितत्वे च धर्मप्रमाणस्य कर्तुरज्ञानादिदोषशङ्का स्यात्। न चादोषत्वं</description>
    </item>
    
    <item>
      <title>श्लोक २.१२  - साङ्ययोग</title>
      <link>https://pavancv.github.io/chintana/books/geeta/chapter2/shloka12/</link>
      <pubDate>Thu, 10 Mar 2022 19:42:45 +0530</pubDate>
      
      <guid>https://pavancv.github.io/chintana/books/geeta/chapter2/shloka12/</guid>
      <description>श्लोक २.१२ न त्वेवाहं जातु नासं न त्वं नेमे जनाधिपाः।
न चैव न भविष्यामः सर्वे वयमतः परम् ॥२.१२॥ श्रीमत्मध्वाचार्यभगवत्पादाचर्य विरचित गीताभाष्य किमिति। न त्वेवाहम्। ईश्वरनित्यत्वस्याप्रस्तुतत्वाद्दृष्टान्तत्वेनाह न त्वेवेति। यथाऽहं नित्यः सर्ववेदान्तेषु प्रसिद्धः एवं त्वमेते जनाधिपाश्च नित्याः।
श्रीराघवेन्द्रतीर्थविरचित गीताविवृतिः ननु कुतो न शोचन्ति कुतश्च मदीया वादाः प्राज्ञमतविरुद्धा इति ॥
दृष्ट्वेमं स्वजनं कृष्णेत्यादिनोपपत्तेरुक्तत्वादिति चेत्‌ । तत्किं तेषां जीवनाशात्तव शोक उत देहनाशात्‌ । अथ देहान्यात्मनोऽभावात्तद्देहनाश एव तन्नाश इति । नाद्यः । जीवानामनादिनित्यत्वादित्याह ।
न त्वेवेति । जातु कदाऽपि । अहं न नासं नासमिति न । किं त्वासीरेव । त्वं न नासीः । विपरिणामेन क्रियान्वयः । अपि त्वासीरेव ।</description>
    </item>
    
    <item>
      <title>श्लोक २.११  - साङ्ययोग</title>
      <link>https://pavancv.github.io/chintana/books/geeta/chapter2/shloka11/</link>
      <pubDate>Thu, 10 Mar 2022 19:42:44 +0530</pubDate>
      
      <guid>https://pavancv.github.io/chintana/books/geeta/chapter2/shloka11/</guid>
      <description>श्लोक २.११ श्री भगवानुवाच
अशोच्यानन्वशोचस्त्वं प्रज्ञावादांश्च भाषसे।
गतासूनगतासूंश्च नानुशोचन्ति पण्डिताः ॥२.११॥
श्रीमत्मध्वाचार्यभगवत्पादाचर्य विरचित गीताभाष्य तत्र सेनयोर्मध्ये बान्धवादिमोहजालसंवृतं विषीदन्तमर्जुनं भगवानुवाच। प्रज्ञावादान् स्वमनीषोत्थवचनानि। कथमशोच्याः गतासून्।॥२.११॥
श्रीराघवेन्द्रतीर्थविरचित गीताविवृतिः भगवन्माहात्म्यज्ञानतद्भक्तिपूर्वकं भगवदाराधनरूपतया स्वविहितवृत्तित्वेन वाऽनुष्ठीयमानो नारायणद्विट्तदनुबन्धिनिग्रहः क्षत्रियाणां परमो धर्मः। तं धर्मं बन्धुस्नेहादधर्मत्वेनोक्तदिशा शङ्मानं अर्जुनं प्रत्युक्तरूपो निग्रह एवं परमधर्मः, तद्विरुद्धः सर्वोऽपि अधर्म इति कृत्स्नगीताशास्त्रेण बोधयिष्यन्नादौ तावदविवेकेन तव शोक इत्याह ॥
अशोच्यानिति । अशोच्यान्‌ शोकानहनि । हे पार्थ त्वं अन्वशोचः । यान्‌ त्वं शोचितवानभूस्ते न शोकार्हा इति यावत्‌ । प्रज्ञावादांश्च भाषसे ।</description>
    </item>
    
    <item>
      <title>श्लोक २.९/१०  - साङ्ययोग</title>
      <link>https://pavancv.github.io/chintana/books/geeta/chapter2/shloka9/</link>
      <pubDate>Thu, 10 Mar 2022 19:42:41 +0530</pubDate>
      
      <guid>https://pavancv.github.io/chintana/books/geeta/chapter2/shloka9/</guid>
      <description>श्लोक २.९/१० सञ्जय उवाच
एवमुक्त्वा हृषीकेशं गुडाकेशः परन्तप।
न योत्स्य इति गोविन्दमुक्त्वा तूष्णीं बभूव ह ॥२.९॥
तमुवाच हृषीकेशः प्रहसन्निव भारत।
सेनयोरुभयोर्मध्ये विषीदन्तमिदं वचः॥२.१०॥
श्रीराघवेन्द्रतीर्थविरचित गीताविवृतिः ततः किमकरोदर्जुन इति धृतराष्ट्राकाङ्क्षां निराह सञ्जयः ॥ एवमुक्‍त्वेति । हृषीकेशं सर्वेन्द्रियप्रेरकं गुडाकेशो जितनिद्रः
परन्तपःशत्रुतापनः गोविन्दं गाः वेदवाचः प्रतिपादकत्वेन विन्दते लभत इति गोविन्दः तम्‌ ।
हेत्याश्चर्ये । महाधैर्यादिगुणवतोऽप्येवं बुद्धिर्जातेति ॥२.९॥
ततः किं जातमित्यत आह ॥
तमुवाचेति । हे भारतेति धृतराष्ट्रसम्बोधनम्‌ । प्रहसन्निवेति परिहासकरवाक्योक्तिद्योतकहासस्य सूचनायेवशब्दः ॥२.१०॥
पद विचार तूष्णी : Silent</description>
    </item>
    
    <item>
      <title>श्लोक २.६  २.७  २.८  - साङ्ययोग</title>
      <link>https://pavancv.github.io/chintana/books/geeta/chapter2/shloka6/</link>
      <pubDate>Thu, 10 Mar 2022 17:38:58 +0530</pubDate>
      
      <guid>https://pavancv.github.io/chintana/books/geeta/chapter2/shloka6/</guid>
      <description>श्लोक २.६ \ २.७ \ २.८ न चैतद्विद्मः कतरन्नो गरीयो
यद्वा जयेम यदि वा नो जयेयुः। यानेव हत्वा न जिजीविषाम-
स्तेऽवस्थिताः प्रमुखे धार्तराष्ट्राः ॥२.६॥
कार्पण्यदोषोपहतस्वभावः
पृच्छामि त्वां धर्मसंमूढचेताः।
यच्छ्रेयः स्यान्निश्चितं ब्रूहि तन्मे
शिष्यस्तेऽहं शाधि मां त्वां प्रपन्नम् ॥२.७॥
न हि प्रपश्यामि ममापनुद्या-
द्यच्छोकमुच्छोषणमिन्द्रियाणाम्।
अवाप्य भूमावसपत्नमृद्धम्
राज्यं सुराणामपि चाधिपत्यम् ॥२.८॥
श्रीराघवेन्द्रतीर्थविरचित गीताविवृतिः पापमङ्गीकृत्य युद्धकरणेऽपि जयः सन्दिग्ध एवेत्याह ॥
न चैतदिति । द्वयोर्मध्ये नोऽस्माकं कतरत् किन्नाम गरीयः अधिकतरं भविष्यतीति न विद्मः तदेव द्वयमाह ॥</description>
    </item>
    
    <item>
      <title>श्लोक २.४ / २.५  - साङ्ययोग</title>
      <link>https://pavancv.github.io/chintana/books/geeta/chapter2/shloka4/</link>
      <pubDate>Thu, 10 Mar 2022 17:38:56 +0530</pubDate>
      
      <guid>https://pavancv.github.io/chintana/books/geeta/chapter2/shloka4/</guid>
      <description>श्लोक २.४ / २.५ अर्जुन उवाच
कथं भीष्ममहं संख्ये द्रोणं च मधुसूदन ।
इषुभिः प्रतियोत्स्यामि पूजार्हावरिसूदन ॥२.४॥
गुरूनहत्वा हि महानुभावान् श्रेयो भोक्तुं भैक्ष्यमपीह लोके। हत्वार्थकामांस्तु गुरूनिहैव भुञ्जीय भोगान् रुधिरप्रदिग्धान् ॥२.५॥
श्रीराघवेन्द्रतीर्थविरचित गीताविवृतिः पुनः स्नेहकारुण्यतया व्याकुलो भगवदुक्तं हितमजानन्नर्जुन उवाच ॥ कथमित्यादिपञ्चभिः श्लोकैः ।
हे मधुदैत्यघातक शत्रुनिबर्हण, सङ्ख्ये युद्धे भीष्मं द्रोणं कथमहम् इषुभिः बणैः प्रतियोत्स्यामि । कुतः यतस्तौ पूजार्हौ पूजनीयौ तत इति ॥२.४॥
ननु चैतदहनने राज्याप्राप्तेः देहनिर्वाहो न स्यादित्वतः आह ॥ गुरूनिति । महानुभावान् भगवद्भक्त्यादिगुणसम्पन्नान्‌ द्रोणादिगुरून् हत्वा इह लोके भैक्षं भिक्षयोपलब्धं अन्न भोक्तुं श्रेयः वरम्‌ । पारत्रिकदुःखाभावादितिभावः। हि यतोऽतो न योत्स्यामीत्यन्वयः । न केवलं तेषां हनने पारत्रिकदुःखम्‌ । किंत्विहाप्यतिदुःखमित्याह ॥ हत्वेति । अर्थं कामयन्त इत्यर्थकामास्तान्‌ गुरून्हत्वा तैर्भुज्यमानांस्तानेव भोगांस्तद्द्रुधिरेण प्रदिग्धान् प्रकर्षेण लिप्तान्‌ तदीयासनेष्वेवोपविश्य इह भु़ञ्जीय अनुभवेयम्‌ । तदेतत्‌ परलोकदुःखादतिशयितं दुःखमिति भावः ॥२.</description>
    </item>
    
    <item>
      <title>श्लोक २.१  २.२  २.३ - साङ्ययोग</title>
      <link>https://pavancv.github.io/chintana/books/geeta/chapter2/shloka1/</link>
      <pubDate>Thu, 10 Mar 2022 17:38:48 +0530</pubDate>
      
      <guid>https://pavancv.github.io/chintana/books/geeta/chapter2/shloka1/</guid>
      <description>श्लोक २.१ \ २.२ \ २.३ सञ्जय उवाच
तं तथा कृपयाऽविष्टमश्रुपूर्णाकुलेक्षणम् ।
विषीदन्तमिदं वाक्यमुवाच मधुसूदनः ॥२.१॥
श्री भगवानुवाच
कुतस्त्वा कश्मलमिदं विषमे समुपस्थितम् ।
अनार्यजुष्टमस्वर्ग्यमकीर्तिकरमर्जुन ॥१.२॥
क्लैब्यं मा स्म गमः पार्थ नैतत्त्वय्युपपद्यते ।
क्षुद्रं हृदयदौर्बल्यं त्यक्त्वोत्तिष्ठ परन्तप ॥१.३॥
श्रीराघवेन्द्रतीर्थविरचित गीताविवृतिः धृतराष्ट्र उवाच - किम्? इत्याह
ततः किं जातमिति धृतराष्ट्रस्यापेक्षायां सञ्यय उवाच । तं तथेति । उक्तदिशा कृपयाऽऽविष्टम् एवं विषण्णं अर्जुनं भगवानुवाच कुत इत्यादिद्वाभ्यां श्लोकाभ्याम्‌ ॥२.१॥
है अर्जुन कुतो हेतोः त्वा त्वां विषमे सङ्कटे इदं कश्मलं उपस्थितम्‌ । अयं मोहः प्राप्तः । यतः आर्यैरसेवितम्‌ अस्वर्ग्य स्वर्गविरोधि अयशस्करं च ॥२.</description>
    </item>
    
  </channel>
</rss>
