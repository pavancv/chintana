<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>ज्ञानविज्ञानयोग on चिन्तन</title>
    <link>https://pavancv.github.io/chintana/books/geeta/chapter7/</link>
    <description>Recent content in ज्ञानविज्ञानयोग on चिन्तन</description>
    <generator>Hugo -- gohugo.io</generator>
    <language>en-us</language>
    <lastBuildDate>Mon, 21 Feb 2022 10:43:44 +0545</lastBuildDate><atom:link href="https://pavancv.github.io/chintana/books/geeta/chapter7/index.xml" rel="self" type="application/rss+xml" />
    <item>
      <title>श्लोक ७.३० - ज्ञानविज्ञानयोग</title>
      <link>https://pavancv.github.io/chintana/books/geeta/chapter7/shloka30/</link>
      <pubDate>Fri, 17 Mar 2023 23:57:08 +0530</pubDate>
      
      <guid>https://pavancv.github.io/chintana/books/geeta/chapter7/shloka30/</guid>
      <description>श्लोक ७.३० साधिभूताधिदैवं मां साधियज्ञं च ये विदुः।
प्रयाणकालेऽपि च मां ते विदुर्युक्तचेतसः ॥७.३०॥ श्रीमत्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः
श्रीराघवेन्द्रतीर्थविरचित गीताविवृतिः तद्ब्रह्मत्युक्त्या ब्रह्म भगवतोऽन्यदिति शंकानिरासायाह ॥ साधिभूतेति । अधिभूताधिदैवसहितं साधियज्ञं अधियज्ञसहितं च मां ये विदुः । अपि च प्रयाणकाले मां विदुः ते युक्तचेतसः समाधियुक्तमनस्का इत्यर्थः । यद्वा प्रयाणकालेऽपि च मां विदुः स्मरंति युक्तचेतसो मामाश्रयंति । ये जनाः ते तत्‌ ब्रह्म विदुरिति ॥७.३०॥
॥। इति श्रीमद्गीतार्थसंग्रहे श्रीराघवेंद्रयतिकृते सप्तमोऽध्यायः ॥७॥ पद विचार ॐ तत्सदिति श्रीमद्भगवद्गीतासूपनिषत्सु ब्रह्मविद्यायां योगशास्त्रे श्रीकृष्णार्जुनसंवादे ज्ञानविज्ञानयोगो नाम सप्तमोऽध्यायः ॥ ७ ॥ </description>
    </item>
    
    <item>
      <title>श्लोक ७.२९ - ज्ञानविज्ञानयोग</title>
      <link>https://pavancv.github.io/chintana/books/geeta/chapter7/shloka29/</link>
      <pubDate>Fri, 17 Mar 2023 23:57:06 +0530</pubDate>
      
      <guid>https://pavancv.github.io/chintana/books/geeta/chapter7/shloka29/</guid>
      <description>श्लोक ७.२९ जरामरणमोक्षाय मामाश्रित्य यतन्ति ये।
ते ब्रह्म तद्विदुः कृत्स्नमध्यात्मं कर्म चाखिलम् ॥७.२९॥ श्रीमत्मध्वाचार्यभगवत्पादाचर्य विरचित गीताभाष्य जरामरणमोक्षाय इत्यन्यकामव्यावृत्त्यर्थं मोक्षे सक्तिस्तुत्यर्थ वा न विधिःमुमुक्षोरमुमुक्षुस्तु वरो ह्येकान्तभक्तिभाक् इति इतरस्तुतेर्नारदीये। नात्यन्तिकमिति च।देवानां गुणलिङ्गानामानुश्राविककर्मणाम्। सत्त्व एवैकमनसो वृत्तिः स्वाभाविकी तु या। अनिमित्ता भगवति भक्तिः सिद्धेर्गरीयसी। जरयत्याशु या कोशं निगीर्णमनलो यथा 3।25।3233 इति लक्षणाच्च भागवते। आह चसर्वे वेदास्तु देवार्था देवा नारायणार्थकाः। नारायणस्तु मोक्षार्थो मोक्षो नान्यार्थ इष्यते। एवं मध्यमभक्तानामेकान्तानां न कस्यचित्। अर्थे नारायणो देवः सर्वमन्यत्तदर्थकम् इति गीताकल्पे। त एव च विदुः। यमेवैष वृणुते कठो.</description>
    </item>
    
    <item>
      <title>श्लोक ७.२८ - ज्ञानविज्ञानयोग</title>
      <link>https://pavancv.github.io/chintana/books/geeta/chapter7/shloka28/</link>
      <pubDate>Fri, 17 Mar 2023 23:57:04 +0530</pubDate>
      
      <guid>https://pavancv.github.io/chintana/books/geeta/chapter7/shloka28/</guid>
      <description>श्लोक ७.२८ येषां त्वन्तगतं पापं जनानां पुण्यकर्मणाम्।
ते द्वन्द्वमोहनिर्मुक्ता भजन्ते मां दृढव्रताः ॥७.२८॥ श्रीमत्मध्वाचार्यभगवत्पादाचर्य विरचित गीताभाष्य विपरीताश्च केचित्सन्तीत्याह येषामिति। ॥७.२८॥
श्रीराघवेन्द्रतीर्थविरचित गीताविवृतिः सर्वभूतानि संमोहं यांति चेल्लुप्तो मुक्तिमार्ग इत्यतो द्वंद्वमोहरहिताश्च केचित्संतीत्याह ॥ येषामिति । येषां पुण्यकर्मणां जनानां पापमंतं गतं नष्टं ते द्वंद्वमोहनिर्मुक्ताः प्रागुक्तद्विविधद्वंद्वविषयमिथ्याज्ञानहीनाः दृढव्रताः संतो मां भजंत इत्यर्थः ॥७.२८॥
पद विचार </description>
    </item>
    
    <item>
      <title>श्लोक ७.२७ - ज्ञानविज्ञानयोग</title>
      <link>https://pavancv.github.io/chintana/books/geeta/chapter7/shloka27/</link>
      <pubDate>Fri, 17 Mar 2023 23:57:02 +0530</pubDate>
      
      <guid>https://pavancv.github.io/chintana/books/geeta/chapter7/shloka27/</guid>
      <description>श्लोक ७.२७ इच्छाद्वेषसमुत्थेन द्वन्द्वमोहेन भारत।
सर्वभूतानि संमोहं सर्गे यान्ति परन्तप ॥७.२७॥ श्रीमत्मध्वाचार्यभगवत्पादाचर्य विरचित गीताभाष्य द्वन्द्वमोहेन सुखदुःखादिविषयमोहेन इच्छाद्वेषयोः प्रवृद्धयोर्न हि किञ्चिज्ज्ञातुं शक्यम्। कारणान्तरमेतत्। सर्गे सर्गकाले आरभ्यैव शरीरे हि सतीच्छादयः। पूर्वं त्वज्ञानमात्रम्। ॥७.२७॥
श्रीराघवेन्द्रतीर्थविरचित गीताविवृतिः पूर्वं दैवी ह्येषा गुणमयी? इति नाहं प्रकाश? इति च गुणमयी माया भगवांश्च जीवाभेदादिविषयमोहे मुख्यं कारणमुक्तम्‌ । इदानीमिच्छाद्वेषप्रवृद्धिजनितसुखदुःखादि द्वंद्वविषयमोहोऽप्यवांतरकारणमस्तीत्याह ॥ इच्छेति । इच्छाद्वेषाभिवृद्धिजातेन द्वंद्वमोहेन । द्वंद्वानि सुखदुःखलाभालभादीनि । तद्विषयमोहः । दुःखादिर्यथा हेयस्तथा वैषयिकसुखादिरपि हेयः । तथाऽप्युपादेयत्वेन तस्य यज्ज्ञानं तद्रूपमिथ्याज्ञानेनेत्यर्थः । सर्वभूतानि सर्गे सर्गकाले । सर्गकालमारभ्यैवेति यावत् । संमोहं भगवद्विषयजीवाभेदादिमिथ्याज्ञानं यांतीत्यर्थः ।</description>
    </item>
    
    <item>
      <title>श्लोक ७.२६ - ज्ञानविज्ञानयोग</title>
      <link>https://pavancv.github.io/chintana/books/geeta/chapter7/shloka26/</link>
      <pubDate>Fri, 17 Mar 2023 23:56:59 +0530</pubDate>
      
      <guid>https://pavancv.github.io/chintana/books/geeta/chapter7/shloka26/</guid>
      <description>श्लोक ७.२६ वेदाहं समतीतानि वर्तमानानि चार्जुन।
भविष्याणि च भूतानि मां तु वेद न कश्चन ॥७.२६॥ श्रीमत्मध्वाचार्यभगवत्पादाचर्य विरचित गीताभाष्य न मां माया बध्नातीत्याह वेदेति। न कश्चनातिसमर्थोऽपि स्वसामर्थ्यात्। ॥७.२६॥
श्रीराघवेन्द्रतीर्थविरचित गीताविवृतिः ननु यवनिकाद्युभयभागवर्तिनोः परस्पराज्ञानवत्‌ तवापि भूतविषयाज्ञानं स्यादित्यतो यवनिकास्थानीयाऽपि माया न मां बध्नातीत्याह ॥ वेदेति । मायाकृतबंधहीनत्वादहं भूतभविष्यद्वर्तमानभूतानि प्राणिनो वेद जानामि । मां तु कश्चन कोऽपि यथावत्त्वेन न वेद । मायाकृतबंधसत्वाल्लोकस्येति । ब्रह्मादिरतिशक्तोऽपि किंचिदेव वेत्ति न सर्वथेति भावः ॥७.२६॥`
पद विचार </description>
    </item>
    
    <item>
      <title>श्लोक ७.२५ - ज्ञानविज्ञानयोग</title>
      <link>https://pavancv.github.io/chintana/books/geeta/chapter7/shloka25/</link>
      <pubDate>Fri, 17 Mar 2023 23:56:57 +0530</pubDate>
      
      <guid>https://pavancv.github.io/chintana/books/geeta/chapter7/shloka25/</guid>
      <description>श्लोक ७.२५ नाहं प्रकाशः सर्वस्य योगमायासमावृतः।
मूढोऽयं नाभिजानाति लोको मामजमव्ययम् ॥७.२५॥ श्रीमत्मध्वाचार्यभगवत्पादाचर्य विरचित गीताभाष्य अज्ञानं च मदिच्छयेत्याह नाहमिति। योगेन सामर्थ्योपायेन मायया च। मयैव मूढो नाभिजानाति। तथाहि पाद्मे आत्मनः प्रावृतिं चैव लोकचित्तस्य बन्धनम्। स्वसामर्थ्येन देव्या च कुरुते स महेश्वरः इति च। ॥७.२५॥
श्रीराघवेन्द्रतीर्थविरचित गीताविवृतिः ननु तेषां त्वद्विषयविपरीतज्ञानकृतनिंदया तव खेदोऽस्ति किमित्यतः परं भावमजानंतोऽन्यथा मन्यंत इत्युक्तविपरीतज्ञानहेतुभूतमज्ञानं न स्वतंत्रम्‌। किंतु मदायत्तमेव। अतः कुतो मम खेद इति भावेनास्य स्वाधीनतामाह ॥ नाहमिति । योगेन सामर्थ्यलक्षणोपायेन मायया देव्या च । योगसहिता माया योगमायेति विग्रहः । समावृतोऽहं न सर्वस्य प्रकाशः । कर्मणि घञ्‌। प्रकाशविषयो न भवामि । अतो मयैव मूढोऽयं लोको मामजमव्ययं जन्मव्ययहीनं नाभिजानातीति ॥७.</description>
    </item>
    
    <item>
      <title>श्लोक ७.२४ - ज्ञानविज्ञानयोग</title>
      <link>https://pavancv.github.io/chintana/books/geeta/chapter7/shloka24/</link>
      <pubDate>Fri, 17 Mar 2023 23:56:56 +0530</pubDate>
      
      <guid>https://pavancv.github.io/chintana/books/geeta/chapter7/shloka24/</guid>
      <description>श्लोक ७.२४ अव्यक्तं व्यक्तिमापन्नं मन्यन्ते मामबुद्धयः।
परं भावमजानन्तो ममाव्ययमनुत्तमम् ॥७.२४॥ श्रीमत्मध्वाचार्यभगवत्पादाचर्य विरचित गीताभाष्य को विशेषस्तवान्येभ्यः इत्यत आह अव्यक्तमिति। कार्यदेहादिवर्जितम्। तद्वानिव प्रतीयस इत्यत आह व्यक्तिमापन्नमिति। कार्यदेहाद्यापन्नम्। तच्चोक्तम् सदसतः परम् न तस्य कार्यम् अपाणिपादः श्वे.उ.3।19 आनन्ददेहं पुरुषं मन्यन्ते गौणदैहिकम् इत्यादौ। भावं याथार्थ्यम्। तथाऽब्रवीत् याथातथ्यमजानन्तः परं तस्य विमोहिताः इत्यादि। ॥७.२४॥
श्रीराघवेन्द्रतीर्थविरचित गीताविवृतिः ननु को विशेषस्तवान्येभ्यो ब्रह्मादिभ्यः येन त्वां प्राप्तानामनंतफलम्‌ । देवान्प्राप्तानामंतवत्फलमित्यत आह ॥ अव्यक्तमिति । अबुद्धयोऽज्ञानिनः परमितरविलक्षणं अनुत्तमं उत्तमरहितं अव्ययं मम भावं प्रमाणाव्यभिचरितत्वरूपं याथार्थ्यमजानंतः । अव्यक्तं कार्यदेहादिहीनं मां व्यक्तिमापन्नं कार्यदेहादियुत्तं मन्यंते । कार्यदेहादिराहित्यं तद्युक्तान्यदेवेभ्यो मम विशेष इति भावः । यद्वा यथादेवयाजिनो मद्याजिनश्च त्रैविद्याः भागवताश्च वर्तंत तथा मद्द्वेषिणश्च केचन संतीत्याह ॥ अव्यक्तमिति । सर्वात्मनाऽज्ञेयत्वहेतुना अव्यक्तपदार्थं मामीश्वरं व्यक्तिं सर्वात्मना ज्ञेयत्वमापन्नं प्राप्तं जीवमिति यावत्‌ । मम परं भावमजानंतोऽल्पबुद्धयो मन्यंते । जीवैक्यं मन्यंत इत्यर्थः ।</description>
    </item>
    
    <item>
      <title>श्लोक ७.२३ - ज्ञानविज्ञानयोग</title>
      <link>https://pavancv.github.io/chintana/books/geeta/chapter7/shloka23/</link>
      <pubDate>Fri, 17 Mar 2023 23:56:54 +0530</pubDate>
      
      <guid>https://pavancv.github.io/chintana/books/geeta/chapter7/shloka23/</guid>
      <description>श्लोक ७.२३ अन्तवत्तु फलं तेषां तद्भवत्यल्पमेधसाम् ।
देवान्देवयजो यान्ति मद्भक्ता यान्ति मामपि ॥७.२३॥ श्रीमत्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः
श्रीराघवेन्द्रतीर्थविरचित गीताविवृतिः अन्यदेवतायाजिनामपि त्वत्त एव फलं चेत्कुतस्तत्त्यागेन त्वदाराधनमेव कार्यमित्यत आह ॥ अंतवत्तविति ॥ विष्णो रमाब्रह्मादिभ्यः परत्वं ज्ञात्वा अन्यदेवतायाजिनां तेषां फलमंतवदेव । कुतः अल्पमेधसां अल्पफल एव बुद्धिमत्त्वमि(त्वादि)त्यर्थः । कथमंतवत्त्वमित्यत उक्तम्‌ ॥ देवानिति । विष्णूत्कर्षं ज्ञात्वा ब्रह्मादिदेव(ता)याजिनो ब्रह्मादिदेवान्यांति न तु मां अतोंऽतवत्फलम्‌ । मद्भक्तास्तु मामपि देवान्प्राप्यांते मामपि यांति । अतोऽनंतं तेषां फलम्‌ । तस्मान्मदाराधनं प्राधान्येन अन्यदेवताराधनं च परिवारतया कार्यमिति ॥७.</description>
    </item>
    
    <item>
      <title>श्लोक ७.२२ - ज्ञानविज्ञानयोग</title>
      <link>https://pavancv.github.io/chintana/books/geeta/chapter7/shloka22/</link>
      <pubDate>Fri, 17 Mar 2023 23:56:52 +0530</pubDate>
      
      <guid>https://pavancv.github.io/chintana/books/geeta/chapter7/shloka22/</guid>
      <description>श्लोक ७.२२ स तया श्रद्धया युक्तस्तस्याराधनमीहते ।
लभते च ततः कामान्मयैव विहितान् हि तान् ॥७.२२॥ श्रीमत्मध्वाचार्यभगवत्पादाचर्य विरचित गीताभाष्य पूर्वश्लोके कृतः
श्रीराघवेन्द्रतीर्थविरचित गीताविवृतिः स च तया श्रद्धया युक्तस्तस्य देवस्याराधनमीहते करोति । ततस्तदाराधनात्तद्देवस्थेन मयैव विहितान्‌ तान्स्वाभिप्रेतान्कामान्लभते च । मदितरस्य फलदाने सामर्थ्याभावात्‌ । द्वितीयेऽप्याह ॥ यो य इति । भक्तः स्वतो विष्णुभक्त एव यो यः ज्ञात्वाऽपि विष्णुं कारणांतरवशादेव यां यां ब्रह्मादितनुम्‌ ॥ प्राग्वदेवेहते इत्यंतस्यार्थः । ततः क्रमेणेशानुग्रहप्राप्तगुरूपदेशद्वारा तस्य विष्णोराराधनमीहते । ततो भगवदाराधनान्मयैव विहितान्मोक्षादिकामान्लभते चेति ॥ २२॥</description>
    </item>
    
    <item>
      <title>श्लोक ७.२१ - ज्ञानविज्ञानयोग</title>
      <link>https://pavancv.github.io/chintana/books/geeta/chapter7/shloka21/</link>
      <pubDate>Fri, 17 Mar 2023 23:56:51 +0530</pubDate>
      
      <guid>https://pavancv.github.io/chintana/books/geeta/chapter7/shloka21/</guid>
      <description>श्लोक ७.२१ यो यो यां यां तनुं भक्तः श्रद्धयार्चितुमिच्छति ।
तस्य तस्याचलां श्रद्धां तामेव विदधाम्यहम् ॥७.२१॥ श्रीमत्मध्वाचार्यभगवत्पादाचर्य विरचित गीताभाष्य यां यां ब्रह्मादिरूपां तनुम्। उक्तं च नारदीये अन्तो ब्रह्मादिभक्तानां मद्भक्तानामनन्तता इति । मुक्तश्च कां गतिं गच्छेन्मोक्षश्चैव किमात्मकः म.भा.12।334।3 इत्यादेः परिहारसन्दर्भाच्च मोक्षधर्मेषु । अवतारे महाविष्णोर्भक्तः कुत्र च मुच्यते त्यादेश्च ब्रह्मवैवर्ते। ॥७.२१ , ७.२२॥॥
श्रीराघवेन्द्रतीर्थविरचित गीताविवृतिः ननु मिश्रयाज्यपि क्रमेण भागवतो भवति किमित्यतः स किं नित्यत्रैविद्यरूपः उत शुद्धमागवतो निर्णायकाभावादिनिमित्तेनान्यदेवतायाजी । आद्ये आह ॥ यो य इति । शुद्धभागवततमोयोग्याभ्यामन्यो विष्णुवत्त्वज्ञानविपरीतज्ञानाभ्यां हीनो यो यः कारणविशेषवशाद्यां यां ब्रहमस्द्रादितनुं भक्तस्तद्भक्तिमान्‌ श्रद्धया आस्तिक्यबुद्ध्यऽर्चितुमिच्छति । तस्य तस्य तामेव श्रद्धां अचलां अहं विदधामि ॥ २१ ॥</description>
    </item>
    
    <item>
      <title>श्लोक ७.२० - ज्ञानविज्ञानयोग</title>
      <link>https://pavancv.github.io/chintana/books/geeta/chapter7/shloka20/</link>
      <pubDate>Fri, 17 Mar 2023 23:56:48 +0530</pubDate>
      
      <guid>https://pavancv.github.io/chintana/books/geeta/chapter7/shloka20/</guid>
      <description>श्लोक ७.२० कामैस्तैस्तैर्हृतज्ञानाः प्रपद्यन्तेऽन्यदेवताः ।
तं तं नियममास्थाय प्रकृत्या नियताः स्वया ॥७.२०॥ श्रीमत्मध्वाचार्यभगवत्पादाचर्य विरचित गीताभाष्य प्रकृत्या स्वभावेन। स्वभावः प्रकृतिश्चैव संस्कारो वासनेति च इत्यभिधानात्। ॥७.२०॥
श्रीराघवेन्द्रतीर्थविरचित गीताविवृतिः लोके भगवज्ज्ञानिनां बहूनां दृश्यमानत्वात्कथं दौर्लभ्यमित्यत आह ॥ कामैरिति । तैस्तैः कामैः स्वस्वाभिमतकामैरिच्छाभिरपहृतज्ञानाः तं तं नियमं तत्तदागमोक्तनियममाश्रित्य स्वया प्रकृत्या । प्रकृतिः स्वभावः । स्वकीयस्वभावेन नियताः वशीकृताः संतोऽन्यदेवताः ब्रह्मादिदेवताः प्रपद्यंते ।
ज्ञानितया दृश्यमानाः नानाविधकामापहृतभगवदुत्तमत्वज्ञानाः संतोऽन्यदेवतायाजिनो अन्यदेवता एव प्रपद्यंते ।(ततः) शुद्धो भागवतो दुर्लभ इति भावः ॥ २० ॥</description>
    </item>
    
    <item>
      <title>श्लोक ७.१९ - ज्ञानविज्ञानयोग</title>
      <link>https://pavancv.github.io/chintana/books/geeta/chapter7/shloka19/</link>
      <pubDate>Fri, 17 Mar 2023 23:56:45 +0530</pubDate>
      
      <guid>https://pavancv.github.io/chintana/books/geeta/chapter7/shloka19/</guid>
      <description>श्लोक ७.१९ बहूनां जन्मनामन्ते ज्ञानवान्मां प्रपद्यते ।
वासुदेवः सर्वमिति स महात्मा सुदुर्लभः ॥७.१९॥ श्रीमत्मध्वाचार्यभगवत्पादाचर्य विरचित गीताभाष्य बहूनां जन्मनामन्ते ज्ञानवान्भवति। तच्चोक्तं ब्राह्म बहुभिर्जन्मभिर्ज्ञात्वा ततो मां प्रतिपद्यते इति। ॥७.१९॥
श्रीराघवेन्द्रतीर्थविरचित गीताविवृतिः एवंविधज्ञानी दुर्लभ इत्याह ॥। बहूनामिति । बहूनां जन्मनामंते । वासुदेवः सर्वं सर्वं वासुदेवाधीनसत्तादिमदिति ज्ञानवान्‌ । सर्वं संपूर्ण वस्तु वासुदेव एवेति ज्ञानवानिति वाऽर्थः । एतेन भगवज्ज्ञानिनामेव मोक्ष इति कुत इति शंका निरस्ता । भगवत एव पूर्णत्वेन ज्ञानादिदानसमर्थत्वादिति । स मां प्रपद्यते । स महात्मा तादृशज्ञानवान्सुदुर्लभः । एतेन वासुदेवज्ञानेन यदि मोक्षस्तर्हि सर्वेषां स स्यादिति शंका निरस्ता । वासुदेवज्ञानेन मोक्षसत्त्वेऽपि न तज्ज्ञानिनः सर्वे । अतो न सर्वेषां मोक्ष इति तात्पर्यात्‌ ॥७.</description>
    </item>
    
    <item>
      <title>श्लोक ७.१८ - ज्ञानविज्ञानयोग</title>
      <link>https://pavancv.github.io/chintana/books/geeta/chapter7/shloka18/</link>
      <pubDate>Fri, 17 Mar 2023 23:56:43 +0530</pubDate>
      
      <guid>https://pavancv.github.io/chintana/books/geeta/chapter7/shloka18/</guid>
      <description>श्लोक ७.१८ उदाराः सर्व एवैते ज्ञानी त्वात्मैव मे मतम् ।
आस्थितः स हि युक्तात्मा मामेवानुत्तमां गतिम् ॥७.१८॥ श्रीमत्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः
श्रीराघवेन्द्रतीर्थविरचित गीताविवृतिः एकप्रशंसया प्राप्तेतरनिन्दां निराह ॥ उदारा इति । एते चत्वारो जनाः। ज्ञानी मे आत्मैव स्वरूपमेव, अतिप्रियत्वात्‌ मदधीनसत्तादिरिति ज्ञानवत्त्वाद्वा अभेदोपचारः ।
यद्वा आप्नोतीत्यात्मा मत्प्राप्तिमानित्यर्थः । इति मे मतं सिद्धान्तः। स हि ज्ञानी । अनुत्तमां गतिमुद्दिश्य युक्तात्मा समाधियुक्तमनाः मामास्थितः प्राप्त इति योजना ॥७.१८॥
पद विचार </description>
    </item>
    
    <item>
      <title>श्लोक ७.१७ - ज्ञानविज्ञानयोग</title>
      <link>https://pavancv.github.io/chintana/books/geeta/chapter7/shloka17/</link>
      <pubDate>Fri, 17 Mar 2023 23:56:41 +0530</pubDate>
      
      <guid>https://pavancv.github.io/chintana/books/geeta/chapter7/shloka17/</guid>
      <description>श्लोक ७.१७ तेषां ज्ञानी नित्ययुक्त एकभक्तिर्विशिष्यते ।
प्रियो हि ज्ञानिनोऽत्यर्थमहं स च मम प्रियः ॥७.१७॥ श्रीमत्मध्वाचार्यभगवत्पादाचर्य विरचित गीताभाष्य एकस्मिन्नेव भक्तिरित्येकभक्तिः। तच्चोक्तं गारुडे मय्येव भक्तिर्नान्यत्र एकभक्तिः स उच्यते इति। ॥७.१७॥
श्रीराघवेन्द्रतीर्थविरचित गीताविवृतिः नित्ययुक्तः सदा भगवत्समाधिमान्‌ । एकस्मिन्‌ मय्येव प्राधान्येन भक्तिर्यस्यासौ एकभक्तिः विशिष्यते । अतिशयितो भवति । कुत इत्यतो ममातिप्रियत्वादित्याह ॥ **प्रियो हीति ** ॥७.१७॥
पद विचार </description>
    </item>
    
    <item>
      <title>श्लोक ७.१६ - ज्ञानविज्ञानयोग</title>
      <link>https://pavancv.github.io/chintana/books/geeta/chapter7/shloka16/</link>
      <pubDate>Fri, 17 Mar 2023 23:56:38 +0530</pubDate>
      
      <guid>https://pavancv.github.io/chintana/books/geeta/chapter7/shloka16/</guid>
      <description>श्लोक ७.१६ चतुर्विधा भजन्ते मां जनाः सुकृतिनोऽर्जुन ।
आर्तो जिज्ञासुरर्थार्थी ज्ञानी च भरतर्षभ ॥७.१६॥ श्रीमत्मध्वाचार्यभगवत्पादाचर्य विरचित गीताभाष्य Refer to ७.१४/१५
श्रीराघवेन्द्रतीर्थविरचित गीताविवृतिः सुकृतिनो मां भजन्तः प्रपद्यन्ते तत्राप्यस्ति तारतम्यमित्याह ॥ चतुर्विधा इति । ये सुकृतिनः पूर्वजन्मकृतपुण्यवन्तो जनाः मां भजन्ते सेवन्ते च ते चतुर्विधाः। आर्तः रोगाद्युपद्रुतः । जिज्ञासुः आत्मज्ञानेच्छुः । अर्थार्थौ धनेच्छावान्‌ । ज्ञानी चात्मतत्त्वविच्चेति इति शब्दोऽत्र ध्येयः । द्विः सम्बोधनमादरार्थम् ॥७.१६॥
पद विचार </description>
    </item>
    
    <item>
      <title>श्लोक ७.१४  १५ - ज्ञानविज्ञानयोग</title>
      <link>https://pavancv.github.io/chintana/books/geeta/chapter7/shloka14/</link>
      <pubDate>Fri, 17 Mar 2023 23:56:35 +0530</pubDate>
      
      <guid>https://pavancv.github.io/chintana/books/geeta/chapter7/shloka14/</guid>
      <description>श्लोक ७.१४ \ १५ दैवी ह्येषा गुणमयी मम माया दुरत्यया ।
मामेव ये प्रपद्यन्ते मायामेतां तरन्ति ते ॥७.१४॥
न मां दुष्कृतिनो मूढाः प्रपद्यन्ते नराधमाः।
माययापहृतज्ञाना आसुरं भावमाश्रिताः ॥७.१५॥
श्रीमत्मध्वाचार्यभगवत्पादाचर्य विरचित गीताभाष्य कथमनादिकाले मोहानत्ययो बहूनामित्यत आह दैवीति। अयमाशयः माया ह्येषा मोहिका सा च सृष्ट्यादिक्रीडादिमद्देवसम्बन्धित्वादतिशक्तेर्दुरत्यया। तथा हि देवताशब्दार्थं पठन्तिदिवु क्रीडाविजिगीषावव्यवहारद्युतिस्तुतिमदमोदस्वप्नकान्तिगतिषु धा.पा.दि.1 इति। कथं दैवी मदीयत्वात्। अहं हि देव इति। अब्रवीच्चश्रीभूदुर्गेति या भिन्ना महामाया तु वैष्णवी। तच्छक्त्यनन्तांशहीनाऽथापि तस्याश्रयात्प्रभोः। अनन्तब्रह्मरुद्रादेर्नास्याः शक्तिकलाऽपि हि। तेषां दुरत्ययाऽप्येषा विना विष्णुप्रसादतः इति च व्यासयोगे। तर्हि न कथञ्चिदत्येतुं शक्यते इत्यात आह मामेवेति। अन्यत्सर्वं परित्यज्य मामेव ये प्रपद्यन्ते गुर्वादिवन्दनं च मय्येव समर्पयन्ति स एव च तत्र स्थित्वा गुर्वादिर्भवतीत्यादि पश्यन्ति। आह च नारदीये मत्सम्पत्त्या तु गुर्वादीन् भजन्ते मध्यमा नराः। मदुपाधितया तांश्च सर्वभूतानि चोत्तमाः इति।आचार्यचैत्यवपुषा स्वगतिं व्यनङ्क्षि इति च। ॥७.</description>
    </item>
    
    <item>
      <title>श्लोक ७.१३ - ज्ञानविज्ञानयोग</title>
      <link>https://pavancv.github.io/chintana/books/geeta/chapter7/shloka13/</link>
      <pubDate>Fri, 17 Mar 2023 23:56:33 +0530</pubDate>
      
      <guid>https://pavancv.github.io/chintana/books/geeta/chapter7/shloka13/</guid>
      <description>श्लोक ७.१३ त्रिभिर्गुणमयैर्भावैरेभिः सर्वमिदं जगत् ।
मोहितं नाभिजानाति मामेभ्यः परमव्ययम् ॥७.१३॥ श्रीमत्मध्वाचार्यभगवत्पादाचर्य विरचित गीताभाष्य तर्हि कथमेवं न ज्ञायते इत्यत आह त्रिभिरिति। तादात्म्यार्थे मयट्। तच्चोक्तम्तादात्म्यार्थे विकारार्थे प्राचुर्यार्थे मयट् त्रिधा इति। न हि गुणकार्यभूता माया।गुणमयी 7।14 इति च वक्ष्यति। सिद्धं च कार्यस्यापि तादात्म्यम्तादात्म्यं कार्यधर्मादेः संयोगो भिन्नवस्तुनोः इत्यादि व्यासयोगे। भावैः पदार्थैः। सर्वे भावा दृश्यमाना गुणमया एत एवेति दर्शयति एभिरिति। ज्ञानिव्यावृत्त्यर्थंइदं इति। गुणमयदेहादिकं दृष्ट्वेश्वरदेहेऽपि तादृश इति मायामोहित इत्यर्थः। जगाद च व्यासयोगेगौणान्ब्रह्मादिदेहादीन्दृष्ट्वा विष्णोरपीदृशः। देहादिरिति मन्वानो मोहितोऽज्ञो जनो भृशम् इति। एभ्यो गुणमयेभ्यःगुणेभ्यश्च परं 14।19 इति वक्ष्यमाणत्वात्। केवलो निर्गुणश्च श्वे.</description>
    </item>
    
    <item>
      <title>श्लोक ७.१२ - ज्ञानविज्ञानयोग</title>
      <link>https://pavancv.github.io/chintana/books/geeta/chapter7/shloka12/</link>
      <pubDate>Fri, 17 Mar 2023 23:56:31 +0530</pubDate>
      
      <guid>https://pavancv.github.io/chintana/books/geeta/chapter7/shloka12/</guid>
      <description>श्लोक ७.१२ ये चैव सात्त्विका भावा राजसास्तामसाश्च ये ।
मत्त एवेति तान्विद्धि नत्वहं तेषु ते मयि ॥७.१२॥ श्रीमत्मध्वाचार्यभगवत्पादाचर्य विरचित गीताभाष्य Refer to ७.८
श्रीराघवेन्द्रतीर्थविरचित गीताविवृतिः न केवलं रसादिधर्मप्रेरक: किन्नमाऽबादिसर्वप्रेरकश्चेत्याह ॥ ये चेति । ये च भावाः पदार्थाः सात्त्विकाः सत्त्वगुणविकाराः तान्सर्वान्पदार्थान्मत्त एवोत्पन्नान्‌ विद्वि । तथा ते मयोत्पन्नाः पदार्थाः मयि मदाधारतया मदुपजीवनेनेति यावत्‌ । वर्तत इति विद्धि । यथेदं जगत्‌ त्वदधीनं तथा त्वमपि किमेतदधीन इत्यतो नेत्याह ॥ न त्वह तेष्विति। तदुपजीवनेनाहं नैव तिष्ठामीत्यर्थः । ये च ये चेति पृथगुक्तिः सर्वेषां त्रिगुणविकारत्वेऽपि सत्त्वादिप्रचुर्याभिप्रायेणेति ज्ञेयम्‌ ॥ १२॥</description>
    </item>
    
    <item>
      <title>श्लोक ७.११ - ज्ञानविज्ञानयोग</title>
      <link>https://pavancv.github.io/chintana/books/geeta/chapter7/shloka11/</link>
      <pubDate>Fri, 17 Mar 2023 23:56:30 +0530</pubDate>
      
      <guid>https://pavancv.github.io/chintana/books/geeta/chapter7/shloka11/</guid>
      <description>श्लोक ७.११ बलं बलवतां चाहं कामरागविवर्जितम् ।
धर्माविरुद्धो भूतेषु कामोऽस्मि भरतर्षभ ॥७.११॥ श्रीमत्मध्वाचार्यभगवत्पादाचर्य विरचित गीताभाष्य Refer to ७.८
श्रीराघवेन्द्रतीर्थविरचित गीताविवृतिः बलवतां बलवत्सु स्थित्वा कामरागविवर्जितं बलमस्मि । विषयभोगनिरपेक्षया नित्यपूर्णबलवत्त्वात्कामवर्जितबलात्मास्मि । अस्थाने अप्रयुज्यमानत्वात् रागविवर्जितबलात्माऽस्मीत्यर्थः । रागिणो ह्यस्थानेऽपि बलं प्रयुंजते । भूतेषु धर्माविरुद्धो यः कामः सोऽस्मीत्यर्थः । अत्र पुण्यो गंध इति कामरागविवर्जितमिति गंधबलादेः पुण्यत्वादिविशेषणोपादानं तु गंधबलकामादिषु विशिष्टेष्वेव भगवानुपास्यः । न त्वशुचिषु धर्मविरुद्धेष्विति ज्ञापनायेतिध्येयम्‌ ॥७.११॥
पद विचार </description>
    </item>
    
    <item>
      <title>श्लोक ७.१० - ज्ञानविज्ञानयोग</title>
      <link>https://pavancv.github.io/chintana/books/geeta/chapter7/shloka10/</link>
      <pubDate>Fri, 17 Mar 2023 23:56:10 +0530</pubDate>
      
      <guid>https://pavancv.github.io/chintana/books/geeta/chapter7/shloka10/</guid>
      <description>श्लोक ७.१० बीजं मां सर्वभूतानां विद्धि पार्थ सनातनम्।
बुद्धिर्बुद्धिमतामस्मि तेजस्तेजस्विनामहम् ॥७.१०॥ श्रीमत्मध्वाचार्यभगवत्पादाचर्य विरचित गीताभाष्य Refer to ७.८
श्रीराघवेन्द्रतीर्थविरचित गीताविवृतिः सर्वभूतानां बीजं व्यंजकत्वाद्बीजमिव बीजं मां विद्धि न परिणामिकारणम्‌ । बुद्धिमतां ज्ञानिनां या बुद्धिः साऽप्यहमस्मि । बुद्धिमद्धर्मेषु सारत्वे बुद्धित्वे बुद्धिमद्धर्मत्वे नियामकोऽहमिति ब्रुद्धिरहमस्मीत्युच्यते । एवं तेज इत्यपि ध्येयम्‌ । अप्‌शशिसूर्यादेरवधितयोक्तस्य सर्वस्योक्तदिशा रसादेरिवेशायत्तत्वाविशेषेऽपि रसोऽहमस्मीत्यादिरूपेण निष्कृष्योक्तिः
लोके कुविन्दादिः पटादिद्रव्येष्वेव व्यापारवाननुभूयते ।
न तु तदीयगन्धरसादिगुणेषु तन्निष्ठगन्धत्वादिधर्मेषु च
पृथग्व्यापारवान्‌ । किंतु पटादिजन्मानुषंगिकजन्मान एव
तेन तथा भगवान्‌ । अपि तु अबादिधर्मेषु रसादिषु तद्धर्मेषु रसत्वादिषु पृथक्‌ प्रयत्नवान्‌ । न त्वबादिनियमानुषंगिकसत्तादिका इति दर्शयितुं अबादिभोगादप्यतिशयेन रसादिभोगः परमेश्वरस्ये&amp;rsquo;ति दर्शयितुं च । किंच रसादयो ह्यत्र हरेरुपासने प्रतिमात्वेन विवक्षिताः रसोऽहमस्मीत्युपासीतेत्यादिरूपेण प्रतिमायां चाभेदोक्तिः नाम ब्रह्मोत्युपासीत(छां.</description>
    </item>
    
    <item>
      <title>श्लोक ७.९ - ज्ञानविज्ञानयोग</title>
      <link>https://pavancv.github.io/chintana/books/geeta/chapter7/shloka9/</link>
      <pubDate>Fri, 17 Mar 2023 23:56:08 +0530</pubDate>
      
      <guid>https://pavancv.github.io/chintana/books/geeta/chapter7/shloka9/</guid>
      <description>श्लोक ७.९ पुण्यो गन्धः पृथिव्यां च तेजश्चास्मि विभावसौ ।
जीवनं सर्वभूतेषु तपश्चास्मि तपस्विषु ॥७.९॥ श्रीमत्मध्वाचार्यभगवत्पादाचर्य विरचित गीताभाष्य Refer to ७.८
श्रीराघवेन्द्रतीर्थविरचित गीताविवृतिः पृथिव्यां यः पुण्यो गन्धः शुभगन्धः तस्य भूम्यनागन्तुकधर्मत्वे स्वभावत्वे पृथिवीधर्मेषु सारत्वे गन्धत्वे हरिः कारणं गन्धभोक्ता चेति गन्धोऽहमस्मीत्यृच्यते। अहमस्मीति सर्वत्रानुषंगः । विभावसौ यत्तेजोदाहसामर्थ्यं तदुक्तहेतुबलादहमस्मीत्युच्यते । सर्वभूतानां सारभूतं यज्जीवनं तन्नियन्तृत्वात्तदप्यहमस्मीत्युच्यते । तपस्विषु सारभूतं यत्तपः कृच्छ्रादि तदप्यहमस्मि तन्नियामकत्वहेतुनेति भावः ॥७.९॥
पद विचार </description>
    </item>
    
    <item>
      <title>श्लोक ७.८ - ज्ञानविज्ञानयोग</title>
      <link>https://pavancv.github.io/chintana/books/geeta/chapter7/shloka8/</link>
      <pubDate>Fri, 17 Mar 2023 23:56:05 +0530</pubDate>
      
      <guid>https://pavancv.github.io/chintana/books/geeta/chapter7/shloka8/</guid>
      <description>श्लोक ७.८ रसोऽहमप्सु कौन्तेय प्रभास्मि शशिसूर्ययोः ।
प्रणवः सर्ववेदेषु शब्दः खे पौरुषं नृषु ॥७.८॥ श्रीमत्मध्वाचार्यभगवत्पादाचर्य विरचित गीताभाष्य इदं ज्ञानम्। रसोऽहमित्यादिविज्ञानम्। अबादयोऽपि तत एव। तथापि रसादिस्वभावाना सागणां च स्वभावत्वे सारत्वे च विशेषतोऽपि स एव नियमाकः न त्वबादिनियमानुबद्धो रसादिस्तत्सारत्वादिश्चेति दर्शयति अप्सु रस इत्यादिविशेषशब्दैः। भोगश्च विशेषतो रसादेरिति च उपासनार्थं च। उक्तं च गीताकल्पेरसादीनां रसादित्वे स्वभावत्वे तथैव च। सारत्वे सर्वधर्मेषु विशेषेणापि कारणम्। सारभोक्ता च सर्वत्र यतोऽतो जगदीश्वरः। रसादिमानिनां देहे स सर्वत्र व्यवस्थितः। अबादयः पार्षदाश्च ध्येयः स ज्ञानिनां हरिः। रसादिसम्पत्त्या अन्येषां वासुदेवो जगत्पतिः इति। स्वभावो जीव एव च। सर्वस्वभावो नियतस्तेनैव किमुतापरम्। न तदस्ति विना यत्स्यान्मया भूतं चराचरम् इति च।धर्माविरुद्धःकामरागबिवर्जितम्इत्याद्युपासनार्थम्। उक्तं च गीताकल्पेधर्मारुविद्धकामेऽसावुपास्यः काममिच्छता। विहीने कामरागादेर्बले च बलमिच्छता। ध्यातस्तत्र त्वनिच्छद्भिर्ज्ञानमेव ददाति च इत्यादि पुण्यो गन्ध इति भोगापेक्षया। तथा हि श्रुतिः पुण्यमेवामुं गच्छति न ह वै देवान् पापं गच्छति बृ.</description>
    </item>
    
    <item>
      <title>श्लोक ७.७ ज्ञानविज्ञानयोग</title>
      <link>https://pavancv.github.io/chintana/books/geeta/chapter7/shloka7/</link>
      <pubDate>Fri, 17 Mar 2023 23:56:03 +0530</pubDate>
      
      <guid>https://pavancv.github.io/chintana/books/geeta/chapter7/shloka7/</guid>
      <description>श्लोक ७.७ मत्तः परतरं नान्यत्किञ्चिदस्ति धनञ्जय ।
मयि सर्वमिदं प्रोतं सूत्रे मणिगणा इव ॥७.७॥ श्रीमत्मध्वाचार्यभगवत्पादाचर्य विरचित गीताभाष्य अहमेव परतरः मत्तोऽन्यत्परतरं न किञ्चिदपि।
श्रीराघवेन्द्रतीर्थविरचित गीताविवृतिः ननु परावरप्रकृत्योः स्वाधीनत्वोक्त्यैव स्वस्यावरत्वस्य परत्वस्य चायोगात्‌ (अवरत्वस्य बाधादुत्तरवाक्यविरोधायोगात्‌) परतरत्वशब्दितं सर्वोत्तमत्वं तव प्राप्तमित्यस्तु जगत्पितृत्वम्‌ । तद्वत्सर्वोत्तमांतरस्यापि जगत्पितृत्वाद्युपपत्तेः कथमहमेव कृत्स्नस्येत्याद्युक्तिरुपपद्यत इत्यत आह ॥ मत्त इति ॥ मत्तोऽन्यत्परतरशब्दितं सर्वोत्तमं किंचित्नास्ति । येनाहमेवेत्युक्तिरयुक्ता स्यात्‌।
यद्वा अन्यत्परतरं नेत्युक्त्या अर्थात्‌ तात्पर्यगत्या लब्धमहमेव परतर इत्यादौ योजयित्वा पश्चान्मत्त इत्यादि योज्यम्‌ । तथा चावतारिकायां उक्तदिशा लब्धस्यापि परतरत्वस्यात्रोक्तिः अपरतत्त्वं यथा भूम्यादिभेदेनानेकविधं यथा चापरतत्त्वं श्रीदेवीमुक्तभेदेनानेकं तथा परतरमपि अनेकविधमुतैकमेवेति जिज्ञासायामहमेक एवेति ज्ञापयितुमिति ध्ये (ज्ञे) यम्‌ । न केवलं जगतः प्रभवप्रलयौ मदधौनौ । किंतु स्थितिरपि मदधीनेत्याह ॥ मयीति ॥ इदं सर्व प्रकृत्यादिजगत्‌ ॥७.</description>
    </item>
    
    <item>
      <title>श्लोक ७.६- ज्ञानविज्ञानयोग</title>
      <link>https://pavancv.github.io/chintana/books/geeta/chapter7/shloka6/</link>
      <pubDate>Fri, 17 Mar 2023 23:56:01 +0530</pubDate>
      
      <guid>https://pavancv.github.io/chintana/books/geeta/chapter7/shloka6/</guid>
      <description>श्लोक ७.६ एतद्योनीनि भूतानि सर्वाणीत्युपधारय ।
अहं कृत्स्नस्य जगतः प्रभवः प्रलयस्तथा ॥७.६॥ श्रीमत्मध्वाचार्यभगवत्पादाचर्य विरचित गीताभाष्य न केवलं ते जगत्प्रकृती मद्वशे इत्येतावन्मदैश्वर्यमित्याह अहमिति। प्रभवादेः सत्ताप्रतीत्यादेः कारणत्वात्तद्भोक्तृत्वाच्च प्रभव इत्यादि। तथा च श्रुतिः सर्वकामः सर्वकर्मा सर्वगन्धो सर्वरसः सर्वमिदमभ्यात्तोऽवाक्यनादरः छां.उ.3।14।2 इति। आह च स्रष्टा पाता च संहर्ता नियन्ता च प्रकाशिता। यतः सर्वस्य तेनाहं सर्वोऽस्मीत्यषिभिः स्तुतः। सुखरूपस्य भोक्तृत्वान्न तु सर्वस्वरूपतः। आगमिष्यत्सुखं चापि तच्चास्त्येव सदाऽपि तु। तथाप्यचिन्त्यशक्तित्वाज्जातं सुखमतीव च। इति नारदीये। ॥७.६॥
श्रीराघवेन्द्रतीर्थविरचित गीताविवृतिः ननु देहेंद्रियादेरपि सत्वेन प्रकृत्योरेवेशाधीनत्वमहिमोक्तिः कथमित्यतो देहादिसर्वकार्यजातस्य प्रकृत्योरेवांतर्भाव इति दर्शयितुमाह ॥ एतदिति । शरीरेंद्रियविषयलक्षणकार्यसहितानि जीवजातरूपभूतानि सर्वाण्येतद्योनीनि जडाजडप्रकृतिकारणकानि यथासंभवं तदुत्पन्नानीति उपधारय जानीहि । पूर्वं प्रकृत्योरवरत्वं परत्वं च वाक्यभेदेनोक्त्वा म इति स्ववशत्वं चोक्त्वा ययेदं धार्यते जगत्‌ इति एतद्योनीनि इति जगद्धारकत्वकारणत्वे कथिते । तत्र प्रकृती एव भगवद्वशे । जगज्जन्मस्थितिलयास्तु प्रकृत्यधीना एव नेशाधीना इति प्रतीतिनिरासार्थमाह ॥ अहमिति ॥ प्रभवप्रलययोः सत्ताप्रतीतिकारणत्वादहं प्रभवः प्रलयश्चेत्युक्तिः । प्रभवप्रलयभोक्तृत्वाच्च तथोक्तिः । जगत्प्रभवादिभोक्त्वं च यथा पुत्रादिप्रभवो रिपुप्रलयश्चोपलब्धः सुखहेतुरित्युपलब्धः । पित्रादेस्तद्भोक्तृत्वं तथा हरेरिति ज्ञेयम्‌ । प्रभवाद्युपलब्धेर्भगवत्सुखहेतुत्वं च</description>
    </item>
    
    <item>
      <title>श्लोक ७.५- ज्ञानविज्ञानयोग</title>
      <link>https://pavancv.github.io/chintana/books/geeta/chapter7/shloka5/</link>
      <pubDate>Fri, 17 Mar 2023 23:55:59 +0530</pubDate>
      
      <guid>https://pavancv.github.io/chintana/books/geeta/chapter7/shloka5/</guid>
      <description>श्लोक ७.५ अपरेयमितस्त्वन्यां प्रकृतिं विद्धि मे पराम् ।
जीवभूतां महाबाहो ययेदं धार्यते जगत् ॥७.५ ॥ श्रीमत्मध्वाचार्यभगवत्पादाचर्य विरचित गीताभाष्य अपराऽनुत्तमा। वक्ष्यमाणामपेक्ष्य जीवभूता श्रीः जीवानां प्राणधारिणी चिद्रूपभूता सर्वदा सती एतन्महइदं महद्भूतम् बृ.उ.2।4।12 इति श्रुतेः। जगाद चप्रकृती द्वे तु देवस्य जडा चैवाजडा तथा। अव्यक्ताख्या जडा सा च सृष्ट्या भिन्नाष्टधा पुनः। महान्बुद्धिर्मनश्चैव पञ्चभूतानि चेति ह। अवरा सा जडा श्रीश्च परेयं धार्यते तथा। चिद्रूपा सा त्वनन्ता च अनादिनिधना परा। यत्समं तु प्रियं किञ्चिन्नास्ति विष्णोर्महात्मनः। नारायणस्य महिषी माता सा ब्रह्मणोऽपि हि। ताभ्यामिदं जगत्सर्वं हरिः सुज्ञति भूतराड्। इति नारदीये।</description>
    </item>
    
    <item>
      <title>श्लोक ७.४- ज्ञानविज्ञानयोग</title>
      <link>https://pavancv.github.io/chintana/books/geeta/chapter7/shloka4/</link>
      <pubDate>Fri, 17 Mar 2023 23:55:57 +0530</pubDate>
      
      <guid>https://pavancv.github.io/chintana/books/geeta/chapter7/shloka4/</guid>
      <description>श्लोक ७.४ भूमिरापोऽनलो वायुः खं मनो बुद्धिरेव च ।
अहङ्कार इतीयं मे भिन्ना प्रकृतिरष्टधा ॥७.४॥ श्रीमत्मध्वाचार्यभगवत्पादाचर्य विरचित गीताभाष्य प्रतिज्ञातं ज्ञानमाह महतोऽहङ्कार एवान्तर्भावः। ॥७.४॥
श्रीराघवेन्द्रतीर्थविरचित गीताविवृतिः एवमुपोद्धातमुक्त्वाऽधुना प्रथमप्रतिज्ञातं ज्ञानपदोक्तं ज्ञातव्यं तावदाह ।। भूमिरित्यादिश्लोकचतुष्टयेन । भूम्यादिपंचमहाभूतानि मनस्तत्त्वबुद्धितत्त्वे च । अहंकारपदेन महत्तत्त्वमुपलक्षणीयम् । अहंकारश्चेति चशब्दान्वयः । इत्येव मदधीना प्रकृतिरष्टधा भिन्ना । उद्दिष्टापेक्षया अष्टधेत्युक्तिः । उपलक्षितापेक्षया तु नवधेति ज्ञेयम् । मत्प्रेरिता प्रकृतिः पृथिव्यादिकार्यरूपेणैव भिन्नेत्यर्थः ॥७.४॥
उपलक्षण : Imply or Designate पद विचार </description>
    </item>
    
    <item>
      <title>श्लोक ७.३- ज्ञानविज्ञानयोग</title>
      <link>https://pavancv.github.io/chintana/books/geeta/chapter7/shloka3/</link>
      <pubDate>Fri, 17 Mar 2023 23:55:56 +0530</pubDate>
      
      <guid>https://pavancv.github.io/chintana/books/geeta/chapter7/shloka3/</guid>
      <description>श्लोक ७.३ मनुष्याणां सहस्रेषु कश्चिद्यतति सिद्धये ।
यततामपि सिद्धानां कश्चिन्मां वेत्ति तत्त्वतः ॥७.३॥ श्रीमत्मध्वाचार्यभगवत्पादाचर्य विरचित गीताभाष्य दौर्लभ्यं ज्ञानस्याह मनुष्याणामिति। ॥७.३॥
श्रीराघवेन्द्रतीर्थविरचित गीताविवृतिः प्रतिज्ञाते ज्ञाने आदरजननाय तस्य दौर्लभ्यमाह ।। मनुष्यणामिति । कश्चिदेव पुण्यवान्पुरुषः सिद्धये ज्ञानाय यतति यतते । यततां ज्ञानार्थं यतमानानामपि मध्ये कश्चिदेव सिद्धिमान्भवतीति योज्यम्‌ । सिद्धानां ज्ञानिनामपि मध्ये कश्चिदेव तत्त्वतो मां वेत्ति यथावञ्जानाति ॥७.३॥
पद विचार </description>
    </item>
    
    <item>
      <title>श्लोक ७.२- ज्ञानविज्ञानयोग</title>
      <link>https://pavancv.github.io/chintana/books/geeta/chapter7/shloka2/</link>
      <pubDate>Fri, 17 Mar 2023 23:55:54 +0530</pubDate>
      
      <guid>https://pavancv.github.io/chintana/books/geeta/chapter7/shloka2/</guid>
      <description>श्लोक ७.२ ज्ञानं तेऽहं सविज्ञानमिदं वक्ष्याम्यशेषतः ।
यज्ज्ञात्वा नेह भूयोऽन्यज्ज्ञातव्यमवशिष्यते ॥७.२॥ श्रीमत्मध्वाचार्यभगवत्पादाचर्य विरचित गीताभाष्य इदं मद्विषयं ज्ञानम्। विज्ञानं विशेषज्ञानम्। ॥७.२॥
श्रीराघवेन्द्रतीर्थविरचित गीताविवृतिः श्रवणं प्रवचनाधीनमित्याह ॥ ज्ञानमिति । ज्ञानविज्ञानशब्दौ कर्मार्थल्युडंतौ । हे पार्थ ते तुभ्यं इदं मदीयं विज्ञानसहितं- ज्ञानं विशेषेण ज्ञातव्यसहितं ज्ञातव्यं माहात्म्यं सामान्यं विशेषमाहात्म्यं च वक्ष्यामीत्यर्थः । अशेषत इत्यस्य यावदर्जुनयोग्यं तावन्मध्ये शिष्यमाणमकृत्वेत्यर्थः । वक्ष्यमाणं स्तौति ॥ यदिति । यन्माहात्म्यं ज्ञात्वा भूयः पुनरन्यज्ज्ञातव्यमिह मदुक्तेऽर्थे नावशिष्यते अवशिष्टं नास्तीति ॥७.२॥
पद विचार ल्युडंत : ल्युट् कृत् प्रत्यय &amp;ndash; भाववाचक</description>
    </item>
    
    <item>
      <title>श्लोक ७.१- ज्ञानविज्ञानयोग</title>
      <link>https://pavancv.github.io/chintana/books/geeta/chapter7/shloka1/</link>
      <pubDate>Fri, 17 Mar 2023 23:55:50 +0530</pubDate>
      
      <guid>https://pavancv.github.io/chintana/books/geeta/chapter7/shloka1/</guid>
      <description>श्लोक ७.१ श्री भगवानुवाच
मय्यासक्तमनाः पार्थ योगं युञ्जन्मदाश्रयः ।
असंशयं समग्रं मां यथा ज्ञास्यसि तच्छृणु ॥७.१॥ श्रीमत्मध्वाचार्यभगवत्पादाचर्य विरचित गीताभाष्य ॐ श्रीमद्वरदराजाय नमः ॐ ।
साधनं प्राधान्येनोक्तमतीतैरध्यायैः उत्तरैरस्तु षड्भिर्भगवन्माहात्म्यं प्राधान्येनाह मयीति। आसक्तमना अतीव स्नेहयुक्तमनाः। मदाश्रयः भगवानेव सर्वं मया कारयति स एव मे शरणम् तस्मिन्नेवाहं स्थित इति स्थितः। असंशयं समग्रमिति क्रियाविशेषणम्।
श्रीराघवेन्द्रतीर्थविरचित गीताविवृतिः ॐ । बुद्धिर्योगे श्रृण्विति (२-३९) भगवज्ज्ञानोपायं प्रतिज्ञाय कामादिवर्जनयुक्तनिवृत्तकर्मानुष्ठानरूपकर्मयोगं ज्ञानस्य बहिरंगोपायमापंचमाध्यायांतं ज्ञानांतरंगसाधनं ध्यानरूपं योगं च षष्ठे निरूप्याधुना पूर्वोक्तं ध्यानं भक्तिपूर्वकमेवानुष्ठितं ज्ञानसाधनम्‌ । न चैद्यादेरिवद्वेषपूर्वकम्‌ । अतो भक्त्यर्थं भगवन्माहात्म्यं मयि इत्यादिनाऽध्यायषद्‌केनोच्यते । न त्वेवाहं (२-१२) इत्यादिना पूर्वषट्के(ऽपि) भगवन्माहात्म्योक्तावपि साधनस्यैव प्राचुर्येणोक्तिः । उत्तरषट्के क्वचित्‌ क्कचित्साधनस्योक्तावपि प्राचुर्येणैव भगवन्महिम्नो वर्णनान्न पूर्वोत्तरषट्कयोः सांकर्यम्‌ । तयोः पौर्वापर्यबीजं तु यदर्थं साधनं निरूपितं तज्ज्ञानाय ज्ञातव्यमाहात्म्यनिरूपणात् कार्यकारणभावरूपम्‌ । योगं युंजन्समग्रं मां यथा ज्ञास्यसि तच्छुणु इति प्रतिज्ञान्तरकरणादेव व्यक्तमिति श्रोतारमभिमुखीकुर्वन्भगवन्माहात्म्यं वक्तुं प्रतिजानीते ॥ मयीति ।</description>
    </item>
    
  </channel>
</rss>
