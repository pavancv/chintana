<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>राजविद्यराजगुह्ययोग on चिन्तन</title>
    <link>https://pavancv.github.io/chintana/books/geeta/chapter9/</link>
    <description>Recent content in राजविद्यराजगुह्ययोग on चिन्तन</description>
    <generator>Hugo -- gohugo.io</generator>
    <language>en-us</language>
    <lastBuildDate>Mon, 21 Feb 2022 10:43:44 +0545</lastBuildDate><atom:link href="https://pavancv.github.io/chintana/books/geeta/chapter9/index.xml" rel="self" type="application/rss+xml" />
    <item>
      <title>श्लोक ९.३३  ३४ - राजविद्यराजगुह्ययोग</title>
      <link>https://pavancv.github.io/chintana/books/geeta/chapter9/shloka33/</link>
      <pubDate>Mon, 07 Aug 2023 01:10:08 +0530</pubDate>
      
      <guid>https://pavancv.github.io/chintana/books/geeta/chapter9/shloka33/</guid>
      <description>श्लोक ९.३३ \ ३४ किं पुनर्ब्राह्मणाः पुण्या भक्ता राजर्षयस्तथा ।
अनित्यमसुखं लोकमिमं प्राप्य भजस्व माम् ॥९.३३॥
मन्मना भव मद्भक्तो मद्याजी मां नमस्कुरु ।
मामेवैष्यसि युक्त्वैवमात्मानं मत्परायणः ॥९.३४॥
श्रीमत्मध्वाचार्यभगवत्पादाचर्य विरचित गीताभाष्य *आचार्येण टिप्पणी न कृतः*
श्रीराघवेन्द्रतीर्थविरचित गीताविवृतिः पुण्याः पुण्यहेतुकाः ब्राह्मणाः (स्वरूपतः) शूद्रादिहीनवर्णा अपि स्वयं यदि पुण्यवशेन(देहतः) ब्राह्मणत्वं प्राप्ताः । तथा राजत्वं ऋषित्वं वा प्राप्ताः परां गतिं यांति । किं पुनः स्वाभाविकाः एते स्रीवैश्यादयः परां गतिं यान्तीति वाच्यमित्यर्थः । अत्र नैमित्तिकस्रीवैश्यादिग्रहणमध्ये नैमित्तिकपुंसां स्रियः पुमांसो वैश्याः शूद्रा इत्यनुक्तिस्तु स्वभावतः स्रिणां केनापि हेतुना पंस्त्वाभावेन नैमित्तिकपुंसामभावादेव</description>
    </item>
    
    <item>
      <title>श्लोक ९.३२ - राजविद्यराजगुह्ययोग</title>
      <link>https://pavancv.github.io/chintana/books/geeta/chapter9/shloka32/</link>
      <pubDate>Mon, 07 Aug 2023 01:10:06 +0530</pubDate>
      
      <guid>https://pavancv.github.io/chintana/books/geeta/chapter9/shloka32/</guid>
      <description>श्लोक ९.३२ मां हि पार्थ व्यपाश्रित्य येऽपि स्युः पापयोनयः ।
स्त्रियो वैश्यास्तथा शूद्रास्तेऽपि यान्ति परां गतिम् ॥९.३२॥ श्रीमत्मध्वाचार्यभगवत्पादाचर्य विरचित गीताभाष्य *आचार्येण टिप्पणी न कृतः*
श्रीराघवेन्द्रतीर्थविरचित गीताविवृतिः कैमुत्येन च भक्तेर्महिमानमाह ॥ मां हीत्यादिना । हे पार्थ पापयोनयः स्वयमुत्तमवर्णा अपि पापहेतुका योनिर्जन्म येषां ते पापयोनयः। ते क इत्यत उक्तं ॥ स्त्रिय इत्सादिना । स्वतः पुमांसोऽपि पापात्सुद्युम्नस्येलात्वमिव स्रीत्वं प्राप्ता ये च स्वतो ब्राह्मणादिरपि पापाद्वैश्यादिहीनवर्णतां प्राप्ताः शूद्रत्वं वा प्राप्ताः मामाश्रित्य स्युः वर्तेरन्‌ । मयि भक्तिमन्तो भवेयुः तेऽपि परां गतिं यान्ति ।॥ ३२ ॥</description>
    </item>
    
    <item>
      <title>श्लोक ९.३१ - राजविद्यराजगुह्ययोग</title>
      <link>https://pavancv.github.io/chintana/books/geeta/chapter9/shloka31/</link>
      <pubDate>Mon, 07 Aug 2023 01:10:04 +0530</pubDate>
      
      <guid>https://pavancv.github.io/chintana/books/geeta/chapter9/shloka31/</guid>
      <description>श्लोक ९.३१ क्षिप्रं भवति धर्मात्मा शश्वच्छान्तिं निगच्छति ।
कौन्तेय प्रतिजानीहि न मे भक्तः प्रणश्यति ॥९.३१॥ श्रीमत्मध्वाचार्यभगवत्पादाचर्य विरचित गीताभाष्य कुतः क्षिप्रं भवति धर्मात्मा। देवदेवांशादिष्वेव च तद्भवति। उक्तं च सामवेदे शाण्डिल्यशाखायाम् नाविरतो दुश्चरितान्नाभक्तो नासमाहितः।
सम्यग्भक्तो भवेत् कश्चिद्वासुदवेऽमलाशयः।
देवर्षयस्तदंशाश्च भवन्ति क्वच ज्ञानतः ॥ इति।
अतोऽन्यः कश्चिद्भवति चेत् दाम्भिकत्वेन सोऽनुमेयः। साधारणपापानां सत्सङ्गान्महत्यपि कथञ्चिद्भक्तिर्भवति। साधारणभक्तिर्वेतरेषाम्। स शठमतिरुपयाति योऽर्थतृष्णां तमधमचेष्टमवैहि नास्य भक्तिम् इति श्रीविष्णुपुराणे [3।7।30] सा श्रद्दधानस्य विवर्धमाना विरक्तिमन्यत्र करोति पुंसः इति च।वेदास्त्वधीता (वेदाः स्वधीताः) मम लोकनाथ तृप्तं तपो नानृतमुक्तपूर्वम्। पूजां गुरूणां सततं करोमि परस्य गुह्यं न च भिन्नपूर्वम्। गुप्तानि चत्वारि यथागमं (यथं) मे शत्रौ च मित्रे च समोऽस्मि नित्यम्। तं चापि (चादि &amp;ndash; ) देवं शरणं (सततं) प्रपन्नमेकान्तभावेन भजा(वृणो) म्यजस्रम्। एतैरुपायैः (एभिर्विशेषैः) परिशुद्धसत्त्वः कस्मान्न पश्येयमनन्तमेन(ईश)म् इति मोक्षधर्मे [म.</description>
    </item>
    
    <item>
      <title>श्लोक ९.३० - राजविद्यराजगुह्ययोग</title>
      <link>https://pavancv.github.io/chintana/books/geeta/chapter9/shloka30/</link>
      <pubDate>Mon, 07 Aug 2023 01:10:01 +0530</pubDate>
      
      <guid>https://pavancv.github.io/chintana/books/geeta/chapter9/shloka30/</guid>
      <description>श्लोक ९.३० अपि चेत्सुदुराचारो भजते मामनन्यभाक् ।
साधुरेव स मन्तव्यः सम्यग्व्यवसितो हि सः ॥९.३०॥ श्रीमत्मध्वाचार्यभगवत्पादाचर्य विरचित गीताभाष्य न भवत्येव प्रायस्तद्भक्तः सुदुराचारस्तथापि बहुपुण्येन यदि कथञ्चिद्भवति तर्हि साधुरेव स मन्तव्यः। ॥९.३०॥
श्रीराघवेन्द्रतीर्थविरचित गीताविवृतिः भक्तप्रशंसा क्रियते ॥ अपि चेदित्यादिना । सुदुराचारोऽपि भगवद्भक्तो यः कश्चिद्देवांशः ऋष्यादिः स्वयोग्याधिकपुण्यापगमाय दैवादत्यंतदुराचारोऽपि अनन्यभाक्‌ स्वातंत्र्येण अन्य(देवतांतर)भजनहीनः सन्मां भजते चेत्स साधुरेव मंतव्यः । कुतः हि यस्मात्स चन्द्रसूर्याद्यंशः सम्यम्व्यवसितः संजातसमीचीन- भगवत्तत्त्वनिश्चयवानत इत्यर्थः ॥ ३० ॥
पद विचार </description>
    </item>
    
    <item>
      <title>श्लोक ९.२९ - राजविद्यराजगुह्ययोग</title>
      <link>https://pavancv.github.io/chintana/books/geeta/chapter9/shloka29/</link>
      <pubDate>Mon, 07 Aug 2023 01:09:58 +0530</pubDate>
      
      <guid>https://pavancv.github.io/chintana/books/geeta/chapter9/shloka29/</guid>
      <description>श्लोक ९.२९ समोऽहं सर्वभूतेषु न मे द्वेष्योऽस्ति न प्रियः ।
ये भजन्ति तु मां भक्त्या मयि ते तेषु चाप्यहम् ॥९.२९॥ श्रीमत्मध्वाचार्यभगवत्पादाचर्य विरचित गीताभाष्य तर्हि स्नेहादिमत्त्वादल्पभक्तस्यापि कस्यचिद्बहुफलं ददासि? विपरीतस्यापि कस्यचिद्विपरीतमित्यत आह &amp;ndash; समोऽहमिति। तर्हि न भक्तिप्रयोजनमित्यत आह &amp;ndash; ये भजन्तीति। मयि ते तेषु चाप्यहमिति? मम ते वशाः तेषामहं वश इति। उक्तं च पैङ्गिखिलेषु &amp;ndash; ये वै भजन्ते परमं पुमांसं तेषां वशः स तु मे मद्वशाश्च,इति। तद्वशा एव ते सर्वदा? तथापि बुद्धिपूर्वाबुद्धिपूर्वकत्वेन भेदः?</description>
    </item>
    
    <item>
      <title>श्लोक ९.२८ - राजविद्यराजगुह्ययोग</title>
      <link>https://pavancv.github.io/chintana/books/geeta/chapter9/shloka28/</link>
      <pubDate>Mon, 07 Aug 2023 01:09:56 +0530</pubDate>
      
      <guid>https://pavancv.github.io/chintana/books/geeta/chapter9/shloka28/</guid>
      <description>श्लोक ९.२८ शुभाशुभफलैरेवं मोक्ष्यसे कर्मबन्धनैः ।
संन्यासयोगयुक्तात्मा विमुक्तो मामुपैष्यसि ॥९.२८॥ श्रीमत्मध्वाचार्यभगवत्पादाचर्य विरचित गीताभाष्य *आचार्येण टिप्पणी न कृतः*
श्रीराघवेन्द्रतीर्थविरचित गीताविवृतिः त्वदर्पणेन किमित्यत आह ॥ शुभाशुभेति । शुभाशुभफलैरिति बहुव्रीहिः । एवं मयि सर्वसमर्पणे सति शुभाशुभफलकैः कर्मबन्धनैः मोक्ष्यसे। तदेव व्यनक्ति ॥ सन्यासेति । फलत्यागकर्मानुषठानाभ्यां युक्तात्मा विमुक्तः सन्माम् उपैष्यसि ।। २८॥
पद विचार </description>
    </item>
    
    <item>
      <title>श्लोक ९.२७ - राजविद्यराजगुह्ययोग</title>
      <link>https://pavancv.github.io/chintana/books/geeta/chapter9/shloka27/</link>
      <pubDate>Mon, 07 Aug 2023 01:09:54 +0530</pubDate>
      
      <guid>https://pavancv.github.io/chintana/books/geeta/chapter9/shloka27/</guid>
      <description>श्लोक ९.२७ यत्करोषि यदश्नासि यज्जुहोषि ददासि यत् ।
यत्तपस्यसि कौन्तेय तत्कुरुष्व मदर्पणम् ॥९.२७॥ श्रीमत्मध्वाचार्यभगवत्पादाचर्य विरचित गीताभाष्य अतो यत्करोषि। ॥९.२७॥
श्रीराघवेन्द्रतीर्थविरचित गीताविवृतिः यतोऽल्पमपि भक्त्याऽर्पितं मम प्रीतिकरम्‌ । अतस्त्वमपि तथा कुर्वित्युपसंहरति ॥ यदिति ॥ हे कौन्तेय यत्त्वं यद्विहितं करोषि, विहितमिति सर्वत्रान्वेतव्यम्‌ । निषिद्धादिकरणस्य प्रत्यवायहेतुत्वात्‌ । पात्राय च यद्‌द्रव्यादि ददासि तत्सर्वं मयि समर्पणं कुरुष्व ॥ २७ ॥
पद विचार </description>
    </item>
    
    <item>
      <title>श्लोक ९.२६ - राजविद्यराजगुह्ययोग</title>
      <link>https://pavancv.github.io/chintana/books/geeta/chapter9/shloka26/</link>
      <pubDate>Mon, 07 Aug 2023 01:09:51 +0530</pubDate>
      
      <guid>https://pavancv.github.io/chintana/books/geeta/chapter9/shloka26/</guid>
      <description>श्लोक ९.२६ पत्रं पुष्पं फलं तोयं यो मे भक्त्या प्रयच्छति ।
तदहं भक्त्युपहृतमश्नामि प्रयतात्मनः ॥९.२६॥ श्रीमत्मध्वाचार्यभगवत्पादाचर्य विरचित गीताभाष्य दुर्बलैस्त्वं पूजयितुमशक्यो महत्त्वादित्याशङक्याह &amp;ndash; पत्रमिति। न त्वविहितपत्रादि? तस्यापराधत्वोक्तेर्वाराहादा। भक्त्यैवाहं तृप्य इति भावः। भक्तप्रियं सकललोकनमस्कृतं च इति भारते। एतावानेव लोकेऽस्मिन् पुंसः स्वार्थः परः स्मृतः। एकान्तभक्तिर्गोविन्दे यत्सर्वत्रात्मदर्शनम् [भाग.7।7।55]।
श्रीराघवेन्द्रतीर्थविरचित गीताविवृतिः अन्यदेवताभजनस्याल्पफलत्वेऽपि तदेव कार्य सुशकत्वात्‌ । त्वद्भजनं तु दुर्बलैरशक्यं कर्तुं, तवातिमहिमत्वादित्यत आह ॥ पत्रमिति । अनिषिद्धपत्रादिकं यो मह्यं भक्तया ददाति । प्रयतात्मनः । यम उपरमे । प्रकर्षेणोपरतमनस्कस्य विषयविरक्तस्य भक्त्या समर्पितम् अश्नामि। भक्त्यैवाहं तुष्टो भवामि न द्रव्यादिनेति भावः ॥ २६ ॥</description>
    </item>
    
    <item>
      <title>श्लोक ९.२५ - राजविद्यराजगुह्ययोग</title>
      <link>https://pavancv.github.io/chintana/books/geeta/chapter9/shloka25/</link>
      <pubDate>Mon, 07 Aug 2023 01:09:48 +0530</pubDate>
      
      <guid>https://pavancv.github.io/chintana/books/geeta/chapter9/shloka25/</guid>
      <description>श्लोक ९.२५ यान्ति देवव्रता देवान् पितृ़न्यान्ति पितृव्रताः ।
भूतानि यान्ति भूतेज्या यान्ति मद्याजिनोऽपि माम् ॥९.२५॥ श्रीमत्मध्वाचार्यभगवत्पादाचर्य विरचित गीताभाष्य फलं विविच्याह &amp;ndash; यान्तीति। ॥९.२५॥
श्रीराघवेन्द्रतीर्थविरचित गीताविवृतिः फलभेदं विविच्य प्रपञ्चयति ॥ यान्तीति । इन्द्रादिदेवेषु व्रतं नियमो येषां ते तथा इन्द्रादियाजकाः इन्द्रादीन्यान्ति । पितृव्रताः श्राद्धादिक्रियापराः पितृन्यान्ति । भूतेज्या भूतेषु सप्तमातृकादिषु इज्या पूजा येषां ते भूतेज्याः । शिष्टं व्यक्तम्‌ । २५ ॥
पद विचार शिष्टं</description>
    </item>
    
    <item>
      <title>श्लोक ९.२४ - राजविद्यराजगुह्ययोग</title>
      <link>https://pavancv.github.io/chintana/books/geeta/chapter9/shloka24/</link>
      <pubDate>Mon, 07 Aug 2023 01:09:46 +0530</pubDate>
      
      <guid>https://pavancv.github.io/chintana/books/geeta/chapter9/shloka24/</guid>
      <description>श्लोक ९.२४ अहं हि सर्वयज्ञानां भोक्ता च प्रभुरेव च ।
न तु मामभिजानन्ति तत्त्वेनातश्च्यवन्ति ते ॥९.२४॥ श्रीमत्मध्वाचार्यभगवत्पादाचर्य विरचित गीताभाष्य कारणमाह विधिपूर्वकत्वे &amp;ndash; अहं हीति।
श्रीराघवेन्द्रतीर्थविरचित गीताविवृतिः तद्यज्ञस्यापि भगवद्वोग्यत्वात्कथम् अविधिपूर्वकतेत्यतः अविधिपूर्वकत्वे कारणमाह ॥ अहं हीति । सर्वयज्ञानां भोक्ता प्रभुश्च प्रवर्तक उद्देश्यश्च तादृशं मां तु तत्त्वेन अभि सम्यक्‌ न जानन्ति । अभीत्यस्य सर्वोत्तमत्त्वेन हरिं जानन्तोऽपि यज्ञाद्युद्देश्यत्वादिना सम्यङ्‌ न जानन्तीत्यर्थः । तत्वेन इत्यस्य तु ब्रह्माद्यन्यदेवतानां तु तत्परिवारत्वादिकं न सम्यग्जानन्तीत्यर्थः । हि यतोऽतस्ते च्यवन्ति । स्वर्गान्मर्त्यलोकं विशन्तीति ।। २४ ॥</description>
    </item>
    
    <item>
      <title>श्लोक ९.२३ - राजविद्यराजगुह्ययोग</title>
      <link>https://pavancv.github.io/chintana/books/geeta/chapter9/shloka23/</link>
      <pubDate>Mon, 07 Aug 2023 01:09:44 +0530</pubDate>
      
      <guid>https://pavancv.github.io/chintana/books/geeta/chapter9/shloka23/</guid>
      <description>श्लोक ९.२३ येऽप्यन्यदेवता भक्ता यजन्ते श्रद्धयाऽन्विताः ।
तेऽपि मामेव कौन्तेय यजन्त्यविधिपूर्वकम् ॥९.२३॥ श्रीमत्मध्वाचार्यभगवत्पादाचर्य विरचित गीताभाष्य तर्हि अहं क्रतुः [9।16] इत्यादि असत्यमित्यत आह &amp;ndash; येऽपीति। ॥९.२३॥
श्रीराघवेन्द्रतीर्थविरचित गीताविवृतिः भगवतेभ्योऽन्यदेवतायाजिनां फलभेदं सहेतुकं प्रपञ्चयति ॥ येऽपीति । अन्यदेवताभक्ता येऽपि श्रद्धयान्विताः सन्तो अन्यदेवता यजन्ते । तदुद्देशेन हविस्त्यागं कुर्वन्ति ।तेऽपि मामेवाविधिपूर्वकं यजन्ति । मदुद्देशेनैव कर्तव्येऽपि अन्योद्देशेन कृत्वा ते तत्कर्म अन्ते मय्यर्पयन्तीत्यविधिपूर्वकमासीन्मद्यजनमिति भावः ॥ २३ ॥
पद विचार </description>
    </item>
    
    <item>
      <title>श्लोक ९.२२ - राजविद्यराजगुह्ययोग</title>
      <link>https://pavancv.github.io/chintana/books/geeta/chapter9/shloka22/</link>
      <pubDate>Mon, 07 Aug 2023 01:09:42 +0530</pubDate>
      
      <guid>https://pavancv.github.io/chintana/books/geeta/chapter9/shloka22/</guid>
      <description>श्लोक ९.२२ अनन्याश्चिन्तयन्तो मां ये जनाः पर्युपासते ।
तेषां नित्याभियुक्तानां योगक्षेमं वहाम्यहम् ॥९.२२॥ श्रीमत्मध्वाचार्यभगवत्पादाचर्य विरचित गीताभाष्य अनन्याः अन्यदचिन्तयित्वा। तथा हि गौतमखिलेषु
सर्वं परित्यज्य मनोगतं यद्विना देवं केवलं शुद्धमाद्यम्।
ये चिन्तयन्तीह तमेव धीरा अनन्यास्ते देवमेवाविशन्ति ॥
इति।
कामं कालेन महता एकान्तित्वात्समाहितैः।
शक्यो द्रष्टुं स भगवान्प्रभासन्दृश्यमण्डलः ॥
इति मोक्षधर्मे [म.भा.12।366।24।55]। नित्यमभितः सर्वतो युक्तानाम्। ॥९.२२॥
श्रीराघवेन्द्रतीर्थविरचित गीताविवृतिः त्रैविद्यानां फलमुकत्वा भागवतानां फलमाह ॥ अनन्या इति । न विद्यतेऽन्यश्चिंत्यत्वेन येषां तेऽनन्याः अन्यदचिन्तयन्तो मां चिन्तयंतो ये जनाः पर्युपासते भक्त्युद्रेकेणोपासते तेषां नित्याभियुक्तानां नित्यमभि सर्वस्मिन्देशे शरीरेन्द्रियमनोभिर्वा युक्तानां भगवत्सेवोद्युक्तानां नित्यं तत्स्मरणवतामिति वा । योगक्षेमम्‌ । द्वंद्वैकवद्भावः । योगस्य क्षेम इति वा । अप्राप्तप्राप्तिर्योगो मोक्षरूपः । तस्य क्षेमः अनंतत्वं वहामि । अहमपुनरावृत्तिलक्षणं पुरुषार्थं ददामीत्यर्थः ।</description>
    </item>
    
    <item>
      <title>श्लोक ९.२१ - राजविद्यराजगुह्ययोग</title>
      <link>https://pavancv.github.io/chintana/books/geeta/chapter9/shloka21/</link>
      <pubDate>Mon, 07 Aug 2023 01:09:33 +0530</pubDate>
      
      <guid>https://pavancv.github.io/chintana/books/geeta/chapter9/shloka21/</guid>
      <description>श्लोक ९.२१ ते तं भुक्त्वा स्वर्गलोकं विशालं
क्षीणे पुण्ये मर्त्यलोकं विशन्ति ।
एव त्रयीधर्ममनुप्रपन्ना
गतागतं कामकामा लभन्ते ॥९.२१॥ श्रीमत्मध्वाचार्यभगवत्पादाचर्य विरचित गीताभाष्य Refer previous shloka for commentary.
श्रीराघवेन्द्रतीर्थविरचित गीताविवृतिः किंच ते स्वर्गकामेनान्यदेवतायाजिनस्तं विशालं विपुलं स्वर्गसुखं भुक्त्वा क्षीणे पुण्ये मर्त्यलोकं भूलोकं भुक्तावशिष्टपुण्ययुक्ताः सन्तः विशन्ति । तदाह सूत्रे ॐ कृतात्ययेऽनुशयवान्दृष्टस्मृतिभ्याम्‌ ॐ (३-१-८) इति । पुनरपि एवं त्रयीधर्मं वेदोक्तं धर्ममनुप्रपन्ना अनुतिष्ठन्तः कामकामाः भोगेच्छवः गतागतम्‌ । द्वन्द्रैकवद्भावः । गतेन सहितं आगतमिति वा । स्वर्गं प्रति गमनं ततो मर्त्यलोकं प्रत्यागमनं च लभन्ते । न कदाऽप्यपुनरावृत्तिं प्राप्नुवन्तीत्यर्थः ॥ २१ ॥</description>
    </item>
    
    <item>
      <title>श्लोक ९.२० - राजविद्यराजगुह्ययोग</title>
      <link>https://pavancv.github.io/chintana/books/geeta/chapter9/shloka20/</link>
      <pubDate>Sun, 06 Aug 2023 16:30:16 +0530</pubDate>
      
      <guid>https://pavancv.github.io/chintana/books/geeta/chapter9/shloka20/</guid>
      <description>श्लोक ९.२० त्रैविद्या मां सोमपाः पूतपापा
यज्ञैरिष्ट्वा स्वर्गतिं प्रार्थयन्ते ।
ते पुण्यमासाद्य सुरेन्द्रलोक
मश्नन्ति दिव्यान्दिवि देवभोगान् ॥९.२०॥ श्रीमत्मध्वाचार्यभगवत्पादाचर्य विरचित गीताभाष्य तथापि मद्भजनमेवान्यदेवताभजनाद्वरमिति दर्शयति &amp;ndash; त्रैविद्या इत्यादिना। ॥९.२० \ २१॥
श्रीराघवेन्द्रतीर्थविरचित गीताविवृतिः ननु सर्वयज्ञादिभोक्तृत्वादिनाऽहंक्र तुरित्याद्युक्तिरिति प्रथमव्याख्यानं यत्तदयुक्तम्‌ । तथात्वे त्रैविद्यकृतयज्ञभोक्तृत्वस्यापि प्राप्त्या तेषां भागवतानां च फलभेदो न स्यात्‌ । भगवद्भोग- निमित्तकत्त्वात्कर्म- फलस्य तस्य च सर्वत्र साम्यात्‌ । अतो भगवतानुष्ठित भगवद्भजनस्य त्रैविद्यकृतयज्ञ- फलादप्यतिशयफलमाह ॥ त्रैविद्येत्यादित्रयेण । तिस्रो विद्या ऋग्यजुःसामलक्षणा येषां ते त्रिविद्याः । त एव त्रैविद्याः । विष्णुं सर्वोत्तमं ज्ञात्वाऽपि त्रय्यां मुखतः प्रतीयमान- स्वर्गादयुद्देश्यकान्य- देवतायजनं बुध्वा तथैवानुष्ठायान्ते विष्णौ समर्पणं कुर्वन्तः त्रैविद्याः मां यज्ञैरिष्ट्वाऽन्ते मयि समर्प्य सोमपाः हुतशेषसोमरसपानवन्तोऽत एव पूतपापाः शोधितकल्मषाः सन्तः स्वर्गतिं स्वर्गमार्गम्‌ । स्वराख्यप्राप्यं वा प्रति । मां प्रार्थयन्ते । ते पुण्यं पुण्यलभ्यं सुरेन्द्रलोकं स्वर्गमासाद्य प्राप्य दिवि स्वर्गे दिव्यान्‌ द्युलोकभवान्‌ । अलौकिकानिति वा भोगान् अश्नन्ति भुञ्जते ॥ २०॥</description>
    </item>
    
    <item>
      <title>श्लोक ९.१९ - राजविद्यराजगुह्ययोग</title>
      <link>https://pavancv.github.io/chintana/books/geeta/chapter9/shloka19/</link>
      <pubDate>Sun, 06 Aug 2023 16:30:13 +0530</pubDate>
      
      <guid>https://pavancv.github.io/chintana/books/geeta/chapter9/shloka19/</guid>
      <description>श्लोक ९.१९ तपाम्यहमहं वर्षं निगृह्णाम्युत्सृजामि च ।
अमृतं चैव मृत्युश्च सदसच्चाहमर्जुन ॥९.१९॥ श्रीमत्मध्वाचार्यभगवत्पादाचर्य विरचित गीताभाष्य सत्कार्यमसत्कारणम्।सदभिव्यक्तरूपत्वात्कार्यमित्युच्यते बुधैः। असदव्यक्तरूपत्वात्कारणं चापि शब्दितम् इत्यभिधानम्। असच्च सच्चैव च यद्विश्वं सदसतः परम् इति च भारते। ॥९.१९॥
श्रीराघवेन्द्रतीर्थविरचित गीताविवृतिः किंचाहमादित्यस्थः तपामि तापं करोमि । मेघचक्रगतः सन्वर्षं वृष्टिं उत्सृजामि निगृह्णामि उपसंहरामि । अहमिंद्रियेषु स्थित्वा तेषां देहधारणेन मृतिं परिहरतीति हेतोरमृतं अहम्‌ । प्रलयकालादन्यकाले हर्तृत्वान्मृत्युरहम्‌ । सत्कार्यजातमहम्‌ । असच्च कारणजातमहमेव । तन्नियंतृत्वादेरभेदोक्तिः । अहमित्यसकृदुक्तिरूपचारनिवृत्त्यर्था ।
यद्वा साधुगुणपूर्णत्वात्सदित्युक्तोऽहम्‌ । साधुगुणपूर्णपुरुषान्तरराहित्याद्‌ असदित्युक्तोऽहमेवेत्यर्थः ॥ १९ ॥</description>
    </item>
    
    <item>
      <title>श्लोक ९.१८ - राजविद्यराजगुह्ययोग</title>
      <link>https://pavancv.github.io/chintana/books/geeta/chapter9/shloka18/</link>
      <pubDate>Sun, 06 Aug 2023 16:30:11 +0530</pubDate>
      
      <guid>https://pavancv.github.io/chintana/books/geeta/chapter9/shloka18/</guid>
      <description>श्लोक ९.१८ गतिर्भर्ता प्रभुः साक्षी निवासः शरणं सुहृत् ।
प्रभवः प्रलयः स्थानं निधानं बीजमव्ययम् ॥९.१८॥ श्रीमत्मध्वाचार्यभगवत्पादाचर्य विरचित गीताभाष्य गम्यते मुमुक्षुभिरिति गतिः। तथा हि सामवेदे वासिष्ठशाखायाम् अथ कस्मादुच्यते गतिरिति ब्रह्मैव गतिरिति तद्धि गम्यते पापविमुक्तैः इति। साक्षादीक्षत इति साक्षी। तथाहि बाष्कलशाखायाम् स साक्षादिदमद्राक्षीद्यदद्राक्षीत्तत्साक्षिणः साक्षित्वम् इति। शरणमाश्रयः संसारभीतस्य।परं परायणं इत्याद्युक्तम्। नारायणं महाज्ञेयं विश्वात्मानं परायणम् [म.ना.उ.9।3] इति च। संहारकाले प्रकृत्या जगदत्र निधीयत इति निधानम्। तथा हि ऋग्वेदखिलेषु अपश्यमप्यये मायया विश्वकर्मण्यदो जगन्निहितं शुभ्रचक्षुः इति। ॥९.१८॥</description>
    </item>
    
    <item>
      <title>श्लोक ९.१७ - राजविद्यराजगुह्ययोग</title>
      <link>https://pavancv.github.io/chintana/books/geeta/chapter9/shloka17/</link>
      <pubDate>Sun, 06 Aug 2023 16:30:09 +0530</pubDate>
      
      <guid>https://pavancv.github.io/chintana/books/geeta/chapter9/shloka17/</guid>
      <description>श्लोक ९.१७ पिताऽहमस्य जगतो माता धाता पितामहः ।
वेद्यं पवित्रमोंकार ऋक् साम यजुरेव च ॥९.१७॥ श्रीमत्मध्वाचार्यभगवत्पादाचर्य विरचित गीताभाष्य *आचार्येण टिप्पणी न कृतः*
श्रीराघवेन्द्रतीर्थविरचित गीताविवृतिः किंचास्य जगतः पिता जनकः अहं, माता धाता पोषकोऽहमिति सर्वत्रानुवृत्तिः । पितामहः पूज्यः । वेद्यं ज्ञेयं वस्तु पवित्रं चाहमेव ।
यद्वा वेद्यपवित्रवस्लुनोः वेद्यत्वपवित्रत्वप्रदत्वात्तथोच्यते ।
ॐकारादावोंकारत्व- त्रक्त्वादिनियंतृत्वात्तद्वेद्यत्वादिना तदभेदो ध्येयः ।
यद्वा अर्च्यत्वादृक्समत्वाच्च इत्यादिसमृत्युक्तदिशा क्रत्वादिभिन्नस्य हरेर्योगवृत्त्या क्रत्वादिनामकत्वमिह ध्येयम्‌ । तथा हि कृतिस्वरूपत्वात्क्रतुः । यदस्ति प्रामाणिकतया तञ्जानातीति यज्ञनामा । स्वं स्वात्मानं धत्त इति स्वधा ।</description>
    </item>
    
    <item>
      <title>श्लोक ९.१६ - राजविद्यराजगुह्ययोग</title>
      <link>https://pavancv.github.io/chintana/books/geeta/chapter9/shloka16/</link>
      <pubDate>Sun, 06 Aug 2023 16:30:06 +0530</pubDate>
      
      <guid>https://pavancv.github.io/chintana/books/geeta/chapter9/shloka16/</guid>
      <description>श्लोक ९.१६ अहं क्रतुरहं यज्ञः स्वधाऽहमहमौषधम् ।
मंत्रोऽहमहमेवाज्यमहमग्निरहं हुतम् ॥९.१६॥ श्रीमत्मध्वाचार्यभगवत्पादाचर्य विरचित गीताभाष्य प्रतिज्ञातं विज्ञानमाह &amp;ndash; अहं क्रतुरित्यादिना। क्रतवोऽग्निष्टोमादयः। यज्ञो देवतामुद्दिश्य द्रव्यपरित्यागः।उद्दिश्य देवान्द्रव्याणां त्यागो यज्ञ इतीरितः इत्यभिधानात्। ॥९.१६॥
श्रीराघवेन्द्रतीर्थविरचित गीताविवृतिः ज्ञानं विज्ञानसहितं वक्ष्यामीति प्रतिज्ञातज्ञानविषयं निरूप्याधुना विज्ञानप्रदर्शनायः तद्विषयमाह ॥ अहं क्रतुरित्यादिचतुष्टयेन । क्रतवः
दीक्षाद्यवभृथांतकर्मकलापाः ज्योतिष्टोमादयः । यज्ञस्तु देवतोद्देशेन द्रव्यत्यागरूपं प्रधानं कर्म । कुरुपांडववत्सामान्यविशेषभावेन भेदो ज्ञेयः । स्वधा पितृणां तिलोदकादिदानम्‌ । अहं क्रतुरित्याद्यभेदोक्तिः रसोऽहमप्सु कौतेय इत्यादाविव क्रत्वादेः क्रतुत्वादिनियंतृत्वेन क्रत्वंगहविरादिभोक्तृत्वादिना ध्येया ॥ १६ ॥</description>
    </item>
    
    <item>
      <title>श्लोक ९.१५ - राजविद्यराजगुह्ययोग</title>
      <link>https://pavancv.github.io/chintana/books/geeta/chapter9/shloka15/</link>
      <pubDate>Sun, 06 Aug 2023 16:30:05 +0530</pubDate>
      
      <guid>https://pavancv.github.io/chintana/books/geeta/chapter9/shloka15/</guid>
      <description>श्लोक ९.१५ ज्ञानयज्ञेन चाप्यन्ये यजन्तो मामुपासते ।
एकत्वेन पृथक्त्वेन बहुधा विश्वतोमुखम् ॥९.१५॥ श्रीमत्मध्वाचार्यभगवत्पादाचर्य विरचित गीताभाष्य सर्वत्र एक एव नारायणः स्थितः इत्येकत्वेन? पृथक्त्वेन सर्वतो वैलक्षण्येन। बहुधा हि तस्य रूपं,आभाति शुक्लमिव लोहितमिवाथो नीलमथोऽर्जुनं इति सनत्सुजाते [म.भा.5।44।26] दैवमेवापरे [4।25] इत्युक्तप्रकारेण बहवो वा बहुधा। ॥९.१५॥
श्रीराघवेन्द्रतीर्थविरचित गीताविवृतिः अन्येऽपि च महात्मानो ज्ञानाख्ययज्ञेन मां यजंतः पूजयंतः मामुपासते । श्रवणमननध्यानादि कुर्वंतः परेभ्यः उपदिशंतश्च नित्यं भगवन्माहात्म्यज्ञाने रता दत्यर्थः । विश्वतोमुखं मुख शब्दोऽत्र सर्वावयवोपेतरूपपरः । विश्वस्मिन्सर्वत्र स्थितं मामेकत्वेन पृथकत्वेन सर्वजगद्वैलक्षण्येन बहुधा च शुक्लनीलपीतादिभेदेन बहुधोपासत इति बहुधा बहव इत्यर्थः । दैवमेवापरे यज्ञम्‌ (४-२४) इत्यादिना चतुर्थोक्तदिशा बहव उपासत दति वाऽर्थः ।</description>
    </item>
    
    <item>
      <title>श्लोक ९.१४ - राजविद्यराजगुह्ययोग</title>
      <link>https://pavancv.github.io/chintana/books/geeta/chapter9/shloka14/</link>
      <pubDate>Sun, 06 Aug 2023 16:30:03 +0530</pubDate>
      
      <guid>https://pavancv.github.io/chintana/books/geeta/chapter9/shloka14/</guid>
      <description>श्लोक ९.१४ सततं कीर्तयन्तो मां यतन्तश्च दृढव्रताः ।
नमस्यन्तश्च मां भक्त्या नित्ययुक्ता उपासते ॥९.१४॥ श्रीमत्मध्वाचार्यभगवत्पादाचर्य विरचित गीताभाष्य आचार्येण टिप्पणी न कृतः
श्रीराघवेन्द्रतीर्थविरचित गीताविवृतिः भजनप्रकारमाह ॥ सततमिति । मां सततं कृष्ण कृष्णेत्यादिरूपेण कीर्तयंतः यतंतः मत्पूजादौ यत्नं कुर्वतः । दूढानि उपवासादिनियमव्रतानि येषां ते दृढव्रताः । नित्ययुक्ताः नित्यं मयि मनोयोगवंतः । नित्यं कर्मज्ञानोपायवंत इति वा । भक्त्या नामस्यंतश्च मां उपासते ॥ १४॥
पद विचार </description>
    </item>
    
    <item>
      <title>श्लोक ९.१३ - राजविद्यराजगुह्ययोग</title>
      <link>https://pavancv.github.io/chintana/books/geeta/chapter9/shloka13/</link>
      <pubDate>Sun, 06 Aug 2023 16:30:01 +0530</pubDate>
      
      <guid>https://pavancv.github.io/chintana/books/geeta/chapter9/shloka13/</guid>
      <description>श्लोक ९.१३ महात्मानस्तु मां पार्थ दैवीं प्रकृतिमाश्रिताः ।
भजन्त्यनन्यमनसो ज्ञात्वा भूतादिमव्ययम् ॥९.१३॥ श्रीमत्मध्वाचार्यभगवत्पादाचर्य विरचित गीताभाष्य नेतरे द्विषन्तीति दर्शयितुं देवानाह &amp;ndash; महात्मान इति। ॥९.१३॥
श्रीराघवेन्द्रतीर्थविरचित गीताविवृतिः ननु भगवतो दोषित्वादेवावजानंतीति किं न स्यात्‌ । तथात्वे दैवप्रकृतयोप्यवज्ञां कुर्युः । न चैवमस्तीत्याह ॥ महात्मानस्त्विति ॥ दैवीं मुक्ति योग्योत्तमजीवसंबंधिनीं प्रकृतिं स्वभावं आश्रिताः महात्मानो महामनस्कास्तु भूतादिं भूतानां कारणं अव्ययं चतुर्विधनाशहीनं मां ज्ञात्वा अनन्यमनसः अन्यविषयकमनोहीना मदेकमनस्काः संतो मां भजंति सेवंते ॥ १३ ॥
पद विचार </description>
    </item>
    
    <item>
      <title>श्लोक ९.१२ - राजविद्यराजगुह्ययोग</title>
      <link>https://pavancv.github.io/chintana/books/geeta/chapter9/shloka12/</link>
      <pubDate>Sun, 06 Aug 2023 16:29:59 +0530</pubDate>
      
      <guid>https://pavancv.github.io/chintana/books/geeta/chapter9/shloka12/</guid>
      <description>श्लोक ९.१२ मोघाशा मोघकर्माणो मोघज्ञाना विचेतसः ।
राक्षसीमासुरीं चैव प्रकृतिं मोहिनीं श्रिताः ॥९.१२॥ श्रीमत्मध्वाचार्यभगवत्पादाचर्य विरचित गीताभाष्य तेषां फलमाह &amp;ndash; मोघाशा इति। वृथाशाः? भगवद्वेषिभिराशासितं न किञ्चिदाप्यते। यज्ञादिकर्माणि च वृथैव तेषां? ज्ञानं च। केनापि ब्रह्मरुद्रादिभक्त्याद्युपायेन न कश्चित् पुरुषार्थ आमुष्मिकस्तैराप्यत इत्यर्थः। वक्ष्यति चतानहं द्विषतः क्रूरान् संसारेषु नराधमान् [16।16] इत्यादि। मोक्षधर्मे च [म.भा.12।346।6?7]कर्मणा मनसा वाचा यो द्विष्याद्विष्णुमव्ययम्। मज्जन्ति पितरस्तस्य नरके शाश्वतीः समाः। यो द्विष्याद्विबुधश्रेष्ठं देवं नारायणं हरिम्। कथं स न भवेद्वेष्य आलोकान्तस्य (आत्मा लोकस्य) कस्यचित् इति। सर्वोत्कृष्टे ज्ञानभक्ती हि यस्य नारायणे पुष्करविष्टराद्ये। सर्वावमे द्वेषयुतश्च तस्मिन्भ्रूणानन्तघ्नोऽस्य समो न चैव इति सामवेदे शाण्डिल्यशाखायाम्। द्वेषाच्चैद्यादयो नृपाः [भाग.</description>
    </item>
    
    <item>
      <title>श्लोक ९.११ - राजविद्यराजगुह्ययोग</title>
      <link>https://pavancv.github.io/chintana/books/geeta/chapter9/shloka11/</link>
      <pubDate>Sun, 06 Aug 2023 16:29:57 +0530</pubDate>
      
      <guid>https://pavancv.github.io/chintana/books/geeta/chapter9/shloka11/</guid>
      <description>श्लोक ९.११ अवजानन्ति मां मूढा मानुषीं तनुमाश्रितम् ।
परं भावमजानन्तो मम भूतमहेश्वरम् ॥९.११॥ श्रीमत्मध्वाचार्यभगवत्पादाचर्य विरचित गीताभाष्य तर्हि केचित्कथं त्वामवजानन्ति का च तेषां गतिः इत्यत आह &amp;ndash; अवजानन्तीत्यादिना। मानुषीं तनुं? मूढानां मानुषवत्प्रतीतां तनुं? न तु मनुष्यरूपाम्। उक्तं च मोक्षधर्मेयत्किञ्चिदिह लोकेऽस्मिन्देहबद्धं विशाम्पते। सर्वं पञ्चभिराविष्टं भूतैरीश्वरबुद्धिजैः। ईश्वरो हि जगत्स्रष्टा प्रभुर्नारायणो विराट्। भूतान्तरात्मा वग्दः सगुणो निर्गुणोऽपि च। भूतप्रलयमव्यक्तं शुश्रूषु(शुणुष्व) &amp;ndash; र्नृपसत्तम [म.भा.12।347।1113] इति। अवतारप्रसङ्गे चैतदुक्तम्।
अतो नावताराः पृथक् शङ्क्याः।
रूपाण्यनेकान्यसृजत्प्रादुर्भावभवाय सः।
वाराहं नारसिंहं च वामनं मानुषं तथा [म.</description>
    </item>
    
    <item>
      <title>श्लोक ९.१० - राजविद्यराजगुह्ययोग</title>
      <link>https://pavancv.github.io/chintana/books/geeta/chapter9/shloka10/</link>
      <pubDate>Sat, 05 Aug 2023 18:28:15 +0530</pubDate>
      
      <guid>https://pavancv.github.io/chintana/books/geeta/chapter9/shloka10/</guid>
      <description>श्लोक ९.१० मयाऽध्यक्षेण प्रकृतिः सूयते सचराचरम् ।
हेतुनाऽनेन कौन्तेय जगद्विपरिवर्तते ॥९.१०॥ श्रीमत्मध्वाचार्यभगवत्पादाचर्य विरचित गीताभाष्य उदासीनवदिति चेत्स्वयमेव प्रकृतिः सूयत इत्यत आह - मयेति। प्रकृतिसूतिद्रष्टा कर्त्ता अहमेवेत्यर्थः। तथा च श्रुतिः
यतः प्रसूता जगतः प्रसूती तोयेन जीवान्व्यससर्ज भूम्याम् [म.ना.उ. 1।4] इति । ॥९.१०॥
श्रीराघवेन्द्रतीर्थविरचित गीताविवृतिः ननु पूर्वं प्रकृतिं स्वामवष्टभ्य विसृजामीत्युक्त्या उदासीनवदासीनमित्युक्या च निष्क्रियत्वं प्रतीयते । एवं तर्हि प्रकृतिरेव स्वातंत्र्येण जगत्प्रसूयते त्वयि तु प्रकृतिसन्निधानात् कर्तृत्वोपचार- मात्रमित्यापन्नमित्यत आह ॥ मयेति । यद्यप्येषा शंका मामिकामिति स्वामिति असक्तं तेषु कर्मस्वित्युक्त्या निरस्ता । तथाऽपि स्वस्वातंत्र्यं स्पष्टं वक्तुं प्रागुक्तपरिहाराच्छादनेनोक्तां शंकां हृदि कृत्वा मयेति शोकेन पर्यहार्षीदिति ज्ञेयम्‌ । अध्यक्षेणेति प्रातिपदिकेन साक्षात्कारः तृतीयया च कर्तृत्वमुच्यते । प्रकृतिहेतुकप्रसवं साक्षात्कुर्वता तत्प्रयोजककर्त्रा च मयेति दर्शनपूर्वकत्वात्प्रयोजकत्वस्यैवमुक्तिः ।</description>
    </item>
    
    <item>
      <title>श्लोक ९.९ - राजविद्यराजगुह्ययोग</title>
      <link>https://pavancv.github.io/chintana/books/geeta/chapter9/shloka9/</link>
      <pubDate>Sat, 05 Aug 2023 18:28:12 +0530</pubDate>
      
      <guid>https://pavancv.github.io/chintana/books/geeta/chapter9/shloka9/</guid>
      <description>श्लोक ९.९ न च मां तानि कर्माणि निबध्नन्ति धनञ्जय ।
उदासीनवदासीनमसक्तं तेषु कर्मसु ॥९.९॥ श्रीमत्मध्वाचार्यभगवत्पादाचर्य विरचित गीताभाष्य उदासीनवत्? नतूदासीनः। तदर्थमाह &amp;ndash; असक्तमिति। अवाक्यनादरः [छां.उ.3।34।2] इति श्रुतिः। द्रव्यं कर्म च कालश्च स्वभावो जीव एव च। यदनुग्रहतः सन्ति न सन्ति यदुपेक्षया इति भागवते [2।10।12] यस्यासक्त्यैव सर्वकर्मशक्तिः कुतस्तस्य सर्वकर्मबन्धः इति भावः। न कर्मणा वर्धते नो कनीयान् [बृ.उ.4।4।23] इति हि श्रुतिः। यः कर्माणि नियामयति कथं च तं कर्म बध्नाति।
श्रीराघवेन्द्रतीर्थविरचित गीताविवृतिः ननु नानाविधां सृष्टिं कुर्वतस्तव जीवस्येव कर्मबंधोऽस्ति किं इत्यतो नेत्याह । न चेति । तानि सृष्ट्यादीनि कर्माणि मां न निबध्नंति । कुतः उदासीनवदासीनम्‌ । स्वत एव कर्तृत्वं न मायिकं चेत्कथमुदासीनतया वर्तनमित्यत उदासीनतयाऽऽसीनमित्यनुक्त्वा उदासीनवदित्युक्तम्‌ । वस्तुतोऽनुदासीनोऽप्युदासीन- सदृशतया वर्तमानमित्यर्थः । किं तत्सादृश्यमित्यत उक्तं असक्तं तेषु कर्मसु इति । उदासीनस्य यथा सक्तिर्नास्ति तथा ममापि तत्र सृष्ट्यादिकर्मणि सक्तिशब्दितस्यादरस्य आयासस्य वाऽभावान्न निबध्नंति इत्यर्थः ॥ ९ ॥</description>
    </item>
    
    <item>
      <title>श्लोक ९.८ - राजविद्यराजगुह्ययोग</title>
      <link>https://pavancv.github.io/chintana/books/geeta/chapter9/shloka8/</link>
      <pubDate>Sat, 05 Aug 2023 18:28:10 +0530</pubDate>
      
      <guid>https://pavancv.github.io/chintana/books/geeta/chapter9/shloka8/</guid>
      <description>श्लोक ९.८ प्रकृतिं स्वामवष्टभ्य विसृजामि पुनः पुनः । भूतग्राममिमं कृत्स्नमवशं प्रकृतेर्वशात् ॥९.८॥ श्रीमत्मध्वाचार्यभगवत्पादाचर्य विरचित गीताभाष्य प्रकृत्यवष्टम्भस्तु यथा कश्चित्समर्थोऽपि पादेन गन्तुं लीलया दण्डमवष्टभ्य गच्छति । सर्वभूतगुणैर्युक्तं नैवं त्वं ज्ञातुमर्हसि [म.भा.12।339।46] इतिसर्वभूतगुणैर्युक्तं दैवं मां ज्ञातुर्महसि इति च मोक्षधर्मे।विदित्वा सप्त सूक्ष्माणि षडङ्गं च महेश्वरम्। प्रधानविनियोगस्थः परं ब्रह्माधिगच्छति इति च। न कुत्रचिच्छक्तिरनन्तरूपा विहन्यते तस्य महेश्वरस्य। तथापि मायामधिरुह्य देवः प्रवर्तते सृष्टिविलापनेषु इति ऋग्वेदखिलेषु।मय्यनन्तगुणेऽनन्ते गुणतोऽनन्तविग्रहे इति भागवते [6।4।28] अथ कस्मादुच्यते परं ब्रह्मेति [बृहद्बृहत्या] बृंहति बृंहयति इति चाथर्वणे [अथर्वशिर उप.</description>
    </item>
    
    <item>
      <title>श्लोक ९.७ - राजविद्यराजगुह्ययोग</title>
      <link>https://pavancv.github.io/chintana/books/geeta/chapter9/shloka7/</link>
      <pubDate>Sat, 05 Aug 2023 18:28:08 +0530</pubDate>
      
      <guid>https://pavancv.github.io/chintana/books/geeta/chapter9/shloka7/</guid>
      <description>श्लोक ९.७ सर्वभूतानि कौन्तेय प्रकृतिं यान्ति मामिकाम् ।
कल्पक्षये पुनस्तानि कल्पादौ विसृजाम्यहम् ॥९.७॥ श्रीमत्मध्वाचार्यभगवत्पादाचर्य विरचित गीताभाष्य ज्ञानप्रदर्शनार्थं प्रलयादि प्रपञ्चयति &amp;ndash; सर्वभूतानीत्यादिना । ॥९.७॥
श्रीराघवेन्द्रतीर्थविरचित गीताविवृतिः प्रतिज्ञातज्ञानप्रदर्शनाय मयेत्यादिना हरर्व्याप्तत्वसर्वाधारत्वाद्युक्त्वा न चेत्यादि ,श्लोकद्वयेन तदुपपाद्याधुना पुनः प्रतिज्ञातज्ञानप्रदर्शनार्थं प्रलयादिकारणत्वमाह ॥ सर्वेति । कल्पक्षये प्रलयकाले सर्वाणि भूतानि सजडजीवजातानि मामिकां मदधीनां त्रिगुणात्मिकां प्रकृतिं यांति तत्र लीयंते । पुनस्तानि भूतानि कल्पादौ विशेषेण विविधतया चाहं सृजामि ॥ ७ ॥
पद विचार </description>
    </item>
    
    <item>
      <title>श्लोक ९.६ - राजविद्यराजगुह्ययोग</title>
      <link>https://pavancv.github.io/chintana/books/geeta/chapter9/shloka6/</link>
      <pubDate>Sat, 05 Aug 2023 18:28:06 +0530</pubDate>
      
      <guid>https://pavancv.github.io/chintana/books/geeta/chapter9/shloka6/</guid>
      <description>श्लोक ९.६ यथाऽऽकाशस्थितो नित्यं वायुः सर्वत्रगो महान् ।
तथा सर्वाणि भूतानि मत्स्थानीत्युपधारय ॥९.६॥ श्रीमत्मध्वाचार्यभगवत्पादाचर्य विरचित गीताभाष्य मत्स्थानि न च मत्स्थानीत्यत्र दृष्टान्तमाह &amp;ndash; यथाऽऽकाशस्थित इति। न ह्याकाशस्थितो वायुः स्पर्शाद्याप्नोति। ॥९.६॥
श्रीराघवेन्द्रतीर्थविरचित गीताविवृतिः भगवतः सर्वाधारत्वेऽप्यन्योन्यधर्मासंक्रांत्यादिरसंभावित इत्यतो दृष्टांतेन तदुपपादयति । यथेति । अवकाशं विनाऽवस्थित्ययोगान्नित्यमाकाशे स्थितो महान्वायुः सर्वत्रगोऽपि तत्तद्धर्मान्नाप्नोति । शैत्यसौरभादिकं तु वायुसंबद्धजलाद्यवयवगतमेव । न वायुगतम्‌ । तथा सर्वाणि भूतानि मत्स्थानि नान्योन्य धर्मसंक्रांतिमंतीत्युपधारयेति ॥६॥
पद विचार </description>
    </item>
    
    <item>
      <title>श्लोक ९.४  ९.५ - राजविद्यराजगुह्ययोग</title>
      <link>https://pavancv.github.io/chintana/books/geeta/chapter9/shloka4/</link>
      <pubDate>Sat, 05 Aug 2023 18:28:02 +0530</pubDate>
      
      <guid>https://pavancv.github.io/chintana/books/geeta/chapter9/shloka4/</guid>
      <description>श्लोक ९.४ \ ९.५ मया ततमिदं सर्वं जगदव्यक्तमूर्तिना ।
मत्स्थानि सर्वभूतानि न चाहं तेष्ववस्थितः ॥९.४॥
न च मत्स्थानि भूतानि पश्य मे योगमैश्वरम् ।
भूतभृन्न च भूतस्थो ममात्मा भूतभावनः ॥९.५॥
श्रीमत्मध्वाचार्यभगवत्पादाचर्य विरचित गीताभाष्य प्रत्यक्षावगमशब्देनापरोक्षज्ञानसाधनत्वमुक्तम्। तज्ज्ञानाद्याह &amp;ndash; मयेति। तर्हि किमिति न दृश्यते इत्यत आह &amp;ndash; अव्यक्तमूर्तिनेति। ॥९.४॥
मत्स्थत्वेऽपि यथा पृथिव्यां स्पृष्ट्वा स्थितानि न तथा मयीत्याह &amp;ndash; न चेति। न दृश्यश्चक्षुषा चासौ न स्पृश्यः स्पर्शनेन च [म.भा.12।339।21] इति हि मोक्षधर्मे। संज्ञासंज्ञः [म.भा.12।338।47] इति च। ममात्मा देह एव भूतभावनः। महाविभूतेर्माहात्म्यशरीर इति इति मोक्षधर्मे [म.</description>
    </item>
    
    <item>
      <title>श्लोक ९.३ - राजविद्यराजगुह्ययोग</title>
      <link>https://pavancv.github.io/chintana/books/geeta/chapter9/shloka3/</link>
      <pubDate>Sat, 05 Aug 2023 18:28:00 +0530</pubDate>
      
      <guid>https://pavancv.github.io/chintana/books/geeta/chapter9/shloka3/</guid>
      <description>श्लोक ९.३ अश्रद्दधानाः पुरुषा धर्मस्यास्य परन्तप ।
अप्राप्य मां निवर्तन्ते मृत्युसंसारवर्त्मनि ॥९.३॥ श्रीमत्मध्वाचार्यभगवत्पादाचर्य विरचित गीताभाष्य *आचार्येण टिप्पणी न कृतः*
श्रीराघवेन्द्रतीर्थविरचित गीताविवृतिः ननु त्वयोच्यमानं भगवदपरोक्षज्ञप्तिसाधनं तद्विषयपरोक्षज्ञानं उक्तगुणकं सुकरं चेन्न कोऽपि संसारी स्यादित्यतो वा अकुर्वतां किमनिष्टमित्यतो वाऽऽह ॥ अश्रद्दधाना इति । धर्म्यस्य भगवद्विषयस्यास्य ज्ञानस्य अश्रद्दधानाः पुमर्थहेतुत्वरूपश्रद्धाविहीनाः पुरुषाः मामप्राप्य मृत्युसंसारवर्त्मनि निवर्तंते नितरां वर्तंते पतंतीत्यर्थः ॥ ३ ॥
पद विचार </description>
    </item>
    
    <item>
      <title>श्लोक ९.२ - राजविद्यराजगुह्ययोग</title>
      <link>https://pavancv.github.io/chintana/books/geeta/chapter9/shloka2/</link>
      <pubDate>Sat, 05 Aug 2023 18:27:59 +0530</pubDate>
      
      <guid>https://pavancv.github.io/chintana/books/geeta/chapter9/shloka2/</guid>
      <description>श्लोक ९.२ राजविद्या राजगुह्यं पवित्रमिदमुत्तमम् ।
प्रत्यक्षावगमं धर्म्यं सुसुखं कर्तुमव्ययम् ॥९.२॥ श्रीमत्मध्वाचार्यभगवत्पादाचर्य विरचित गीताभाष्य राजविद्या प्रधानविद्या । प्रत्यक्षं ब्रह्म अवगम्यते येन तत्प्रत्यक्षावगमम् । अक्षेष्विन्द्रियेषु प्रति प्रतिस्थित इति प्रत्यक्षः । तथा च श्रुतिः यः प्राणे तिष्ठन्प्राणादन्तरो यं प्राणो न वेद यस्य प्राणः शरीरम् । यः प्राणमन्तरो यमयत्येष त आत्माऽन्तर्याम्यमृतः । यो वाचि तिष्ठन् ৷৷ यश्चक्षुषि तिष्ठन् [बृ.उ.3।7।1618] इत्यादिः । य एषोऽन्तरक्षिणि पुरुषो दृश्यते [छां.उ.1।7।5] इति च अङ्गुष्ठमात्रः पुरुषोऽङ्गुष्ठं च समाश्रितः [म.ना.उ.15।5] इति च । त्वं मनस्त्वं चन्द्रमास्त्वं चक्षुरादित्यः इत्यादेश्च मोक्षधर्मे । [म.</description>
    </item>
    
    <item>
      <title>श्लोक ९.१ - राजविद्यराजगुह्ययोग</title>
      <link>https://pavancv.github.io/chintana/books/geeta/chapter9/shloka1/</link>
      <pubDate>Sat, 05 Aug 2023 18:27:54 +0530</pubDate>
      
      <guid>https://pavancv.github.io/chintana/books/geeta/chapter9/shloka1/</guid>
      <description>श्लोक ९.१ श्री भगवानुवाच
इदं तु ते गुह्यतमं प्रवक्ष्याम्यनसूयवे ।
ज्ञानं विज्ञानसहितं यज्ज्ञात्वा मोक्ष्यसेऽशुभात् ॥९.१॥ श्रीमत्मध्वाचार्यभगवत्पादाचर्य विरचित गीताभाष्य श्रीरङ्गनाथाय नमः। म्। सप्तमाध्यायोक्तं स्पष्टयत्यस्मिन्नध्याये ॥९.१॥
श्रीराघवेन्द्रतीर्थविरचित गीताविवृतिः ॐ । सप्तमेऽध्याये साधिभूताधिदैवं मां साधियज्ञं च ये विदुः (७- ३०) इत्यादिनोक्तं भगवन्माहात्म्यं अत्राध्याये प्रपंच्यते । न चैवं तदानंतर्यमेवास्य शक्यम्‌ । अध्यात्मादिपदानां निरूपणेन परिहारोक्त्यनंतरमेवात्र साधिभूतादिवाक्यार्थभूत- भगवन्माहात्म्य- वर्णनस्यावसरादिति ध्येयम्‌ । अतिचित्रमहिमानं वक्तुं तत्रादरजननाय प्रतिज्ञापूर्वं वक्ष्यमाणं प्रशंसति ॥ इदं त्विति । गुह्यतमम् अतिगोप्यमिदं वक्ष्यमाणं ज्ञानम्‌ । कर्मणि ल्युट्‌ । ज्ञातव्यं विशेषेण ज्ञातव्यसहितम्‌ । अनसूयवे असूयादिदोषहीनाय । एवंरूप एवाधिकारीति ज्ञापनायैतद्विशेषणोक्तिः । ते तुभ्यं प्रवक्ष्यामि यज्ज्ञात्वा अशुभान्मोक्ष्यसे । यच्छब्दस्येदंत्वित्यनेनान्वयः ॥ १ ॥</description>
    </item>
    
  </channel>
</rss>
