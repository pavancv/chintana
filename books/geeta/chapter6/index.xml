<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>ध्यानयोग on चिन्तन</title>
    <link>https://pavancv.github.io/chintana/books/geeta/chapter6/</link>
    <description>Recent content in ध्यानयोग on चिन्तन</description>
    <generator>Hugo -- gohugo.io</generator>
    <language>en-us</language>
    <lastBuildDate>Wed, 26 Oct 2022 19:22:49 +0530</lastBuildDate><atom:link href="https://pavancv.github.io/chintana/books/geeta/chapter6/index.xml" rel="self" type="application/rss+xml" />
    <item>
      <title>श्लोक ६.१०- ध्यानयोग</title>
      <link>https://pavancv.github.io/chintana/books/geeta/chapter6/shloka10/</link>
      <pubDate>Wed, 26 Oct 2022 19:22:49 +0530</pubDate>
      
      <guid>https://pavancv.github.io/chintana/books/geeta/chapter6/shloka10/</guid>
      <description>श्लोक ६.१० योगी युञ्जीत सततमात्मानं रहसि स्थितः।
एकाकी यतचित्तात्मा निराशीरपरिग्रहः॥६.१०॥ श्रीमत्मध्वाचार्यभगवत्पादाचर्य विरचित गीताभाष्य समाधियोगप्रकारमाह योगं युञ्जीतेत्यादिना इति। युञ्जीत समाधियोगयुक्तं कुर्यात्। आत्मानं मनः।
श्रीराघवेन्द्रतीर्थविरचित गीताविवृतिः उद्धरेदित्यादिना विहितं ध्यानयोगमनूद्य तत्प्रकारमाह ॥ योगीति । योगौ ज्ञानोपायमनुतिष्ठन्नात्मानं मनः युञ्जीत भगवन्निष्ठं कुर्यात्‌ । समाधियुक्तं कुर्यादिति यावत्‌ । सततं निरंतरं रहसि स्थित एकाकी संगशून्यः यतं नियमितं चित्तं मनः आत्मा देहश्च यस्य स यतचित्तात्मा, निराशीः कामनाहीनः परिग्रहोज्झश्च भूत्वा कुर्यादिति ।। १० ॥
पद विचार </description>
    </item>
    
    <item>
      <title>श्लोक ६.९- ध्यानयोग</title>
      <link>https://pavancv.github.io/chintana/books/geeta/chapter6/shloka9/</link>
      <pubDate>Wed, 26 Oct 2022 19:22:47 +0530</pubDate>
      
      <guid>https://pavancv.github.io/chintana/books/geeta/chapter6/shloka9/</guid>
      <description>श्लोक ६.९ सुहृन्मित्रार्युदासीनमध्यस्थद्वेष्यबन्धुषु।
साधुष्वपि च पापेषु समबुद्धिर्विशिष्यते॥६.९॥ श्रीमत्मध्वाचार्यभगवत्पादाचर्य विरचित गीताभाष्य ।।6.9।।स एव च सर्वस्माद्विशिष्यते। साधुपापादिषु समबुद्धिः जीवचितः। परमात्मनः सर्वस्य तन्निमित्तकत्वस्य च सर्वत्रैकरूप्येण चिद्रूपा एव हि जीवाः। विशेषस्त्वन्तःकरणकृतः। सर्वेषां साधुत्वादिकं सर्वमीश्वरकृतमेव। स्वतो न किञ्चिदपि।उक्तं चैतत्सर्वम् स्वतः सर्वेऽपि चिद्रूपाः सर्वदोषविवर्जिताः। जीवास्तेषां तु ये दोषास्त उपाधिकृता मताः। सर्वं चेश्वरतस्तेषां न किञ्चित्स्वत एव तु। समा एवं ह्यतः सर्वे वैषम्यं भ्रान्तिसम्भवम्। एवं समानजीवास्तु विशेषो देवतादिषु। स्वाभाविकस्तु नियमादत एव सनातनाः। असुरादेस्तथा दोषा नित्याः स्वाभाविका अपि। गुणदोषौ मानवानां नित्यौ स्वाभाविकौ मतौ। गुणैकमात्ररूपास्तु देवा एव सदा मताः। इति ब्राह्मे। न तु साधुपापादीनां पूजादिसाम्यम् तत्र दोषस्मृतेःसमानां विषमा पूजा विषमानां समा तथा। क्रियते येन देवोऽपि स्वपदाद्भ्रश्यते पुमान्। इति ब्राह्मे। वित्तं बन्धुर्वयः कर्म विद्या चैव तु (भवति) पञ्चमी। एतानि मान्यस्थानानि गरीयो ह्युत्तरो (यद्यदु)त्तरम्। 2।136 इति मानवे।गुणानुसारिणीं पूजां समां दृष्टिं च यो नरः। सर्वभूतेषु कुरुते तस्य विष्णुः प्रसीदति। वैषम्यमुत्तमत्वं तु ददाति नरसञ्चयात्। पूजाया विषमा दृष्टिः समा साम्यं विदुःखजम्। इति ब्रह्मवैवर्ते। सुहृदादिषु शास्त्रोक्तपूजादिकृतिः। अन्यूनानधिका या साऽपि समता। तदप्याहुः यथा सुहृत्सु कर्तव्यं पितृशत्रुसुतेषु च। तथा करोति पूजादि समबुद्धिः स उच्यते। इति गारुडे। प्रत्युपकारनिरपेक्षयोपकारकृत्सुहृत्। क्लेशस्थानं निरूप्य यो रक्षां करोति स मित्रम्। अरिर्वधादिकर्ता। कर्तव्ये उपकारे अपकारे च य उदास्ते स उदासीनः। कर्तव्यमुभयमपि यः करोति स मध्यमः। अवासितकृद्वेष्यः। आह चतत् द्वेष्योऽवासितकृत्कार्यमात्रकारी तु मध्यमः। प्रियकृत्प्रियो निरूप्यापि क्लेशं यः परिरक्षति। स मित्रमुपकारं तु अनपेक्ष्योपकारकृत्। यस्ततः स सुहृत्प्रोक्तः शत्रुश्चापि वधादिकृत्। इति।</description>
    </item>
    
    <item>
      <title>श्लोक ६.८- ध्यानयोग</title>
      <link>https://pavancv.github.io/chintana/books/geeta/chapter6/shloka8/</link>
      <pubDate>Wed, 26 Oct 2022 19:22:44 +0530</pubDate>
      
      <guid>https://pavancv.github.io/chintana/books/geeta/chapter6/shloka8/</guid>
      <description>श्लोक ६.८ ज्ञानविज्ञानतृप्तात्मा कूटस्थो विजितेन्द्रियः।
युक्त इत्युच्यते योगी समलोष्टाश्मकाञ्चनः ॥६.८॥ श्रीमत्मध्वाचार्यभगवत्पादाचर्य विरचित गीताभाष्य पर्वश्लोके कृतः
श्रीराघवेन्द्रतीर्थविरचित गीताविवृतिः यदा हि नेन्द्रियार्थेषुइत्यत्रापरोक्षिणो लक्षणोक्तावपीह लक्षणं स्पष्टयति ॥ शीतोष्णेत्यादिसार्धश्लोकद्वयेन । शीतोष्णादिद्वंद्वधर्मेषु कूटस्थः कूटमाकाशं तद्वत्तिष्ठतीति कूटस्थः उत्सेकानुत्सेकरूपविकारहीन इत्यर्थः । तत्र हेतुर्ज्ञानेत्यादि । वेदादौ सर्वत्र विष्णोरूत्कर्षज्ञानं ज्ञानमित्युच्यते । तदवांतरमाहात्म्यविशेषज्ञानं विज्ञानमित्युच्यते ।
यद्वा परोक्षापरोक्षज्ञाने ज्ञानविज्ञानशब्दाभ्यां वाच्ये ताभ्यां तृप्तो विषयेष्वलंबुद्विमान्विजितेंद्रियश्च यतोऽतः कूटस्थः समलोष्टाश्मकांचनः योगी योगं कुर्वन्‌ युक्तः योगसंपूर्ण इत्युच्यते ।। ८॥
पद विचार </description>
    </item>
    
    <item>
      <title>श्लोक ६.६  ७- ध्यानयोग</title>
      <link>https://pavancv.github.io/chintana/books/geeta/chapter6/shloka6/</link>
      <pubDate>Wed, 26 Oct 2022 19:22:39 +0530</pubDate>
      
      <guid>https://pavancv.github.io/chintana/books/geeta/chapter6/shloka6/</guid>
      <description>श्लोक ६.६\७ बन्धुरात्माऽऽत्मनस्तस्य येनात्मैवात्मना जितः।
अनात्मनस्तु शत्रुत्वे वर्तेतात्मैव शत्रुवत् ॥ ६.६ ॥
जितात्मनः प्रशान्तस्य परमात्मा समाहितः।
शीतोष्णसुखदुःखेषु तथा मानापमानयोः ॥ ६.७ ॥
श्रीमत्मध्वाचार्यभगवत्पादाचर्य विरचित गीताभाष्य कस्य बन्धुरात्मा इत्याह बन्धुरात्मेति। आत्मा मनः आत्मनो जीवस्य। आत्मना मनसा आत्मानं जीवम्। आत्मैव मनः आत्मना बुद्ध्या जीवेनैव वा।स हि बुद्ध्या विजयति। उक्तं च मनः परं कारणमामनन्तिमन एव मनुष्याणां कारणं बन्धमोक्षयोः मैत्रा.4।3।11।ब्र.बिं.2 उद्धरेन्मनसा जीवं न जीवमवसादयेत्। जीवस्य बन्धुः शत्रुश्च मन एव न संशयः। जीवेन बुद्ध्या हि यदा मनो जितं तदा बन्धुः शत्रुरन्यत्र चास्य। ततो जयेद्बुद्धिबलो नरस्तद्देवे च भक्त्या मधुकैटभारौं। इत्यादि ब्रह्मवैवर्ते। अनात्मनोऽजितात्मनः पुरुषस्य अजितमनस्कस्य सदपि मनोऽनुपकारीत्यनात्मा। सन्नपि भृत्यो न यस्य भृत्यपदे वर्तते स ह्यभृत्यः तस्यात्मन एव शत्रुवच्छत्रुत्वे वर्तते ॥ ६.</description>
    </item>
    
    <item>
      <title>श्लोक ६.५- ध्यानयोग</title>
      <link>https://pavancv.github.io/chintana/books/geeta/chapter6/shloka5/</link>
      <pubDate>Wed, 26 Oct 2022 19:22:38 +0530</pubDate>
      
      <guid>https://pavancv.github.io/chintana/books/geeta/chapter6/shloka5/</guid>
      <description>श्लोक ६.५ उद्धरेदात्मनाऽऽत्मानं नात्मानमवसादयेत्।
आत्मैव ह्यात्मनो बन्धुरात्मैव रिपुरात्मनः॥६.५॥ श्रीमत्मध्वाचार्यभगवत्पादाचर्य विरचित गीताभाष्य स च योगारोहः प्रयत्नेन कर्तव्य इत्याह उद्धरेदित्यादिना।
श्रीराघवेन्द्रतीर्थविरचित गीताविवृतिः यस्य ध्यानयोगस्य कामादिवर्जनरूपसंन्यासयुकक्तस्ववर्णाश्रमोचित- कर्मानुष्ठनवानधिकारी उक्तः । अपरोक्षाख्यफलपर्यंतं कर्मानुष्ठानं चोक्तम्‌ । स एव ध्यानयोगोऽभियोगेन कार्य इत्याह ॥ उद्धरेदिति ॥ आत्मना मनसा आत्मानं जीवमुद्धरेत्‌ । पुमर्थभाजनं कुर्यात्‌ । आत्मानं जीवं नावसादयेत्‌ । न क्लेशभाजनं कुर्यात्‌ । कुतः हि यस्मादात्मनो जीवस्यात्मैव मन एव बन्धुः रिपुश्च भवत्यत इति ॥ ५॥
यद्वा योगारोहशब्दितयोगसंपूर्तेर्भगवत्प्रसादो मुख्यसाधनमित्याह ॥ उद्धरेदिति । आत्मना परमात्मना । तत्प्रसादेनेति यावत्‌ । आत्मानं जीवं प्राग्वदेव योजना । आत्मनो जीवस्यात्मैव परमात्मैव बन्धुः रिपुश्च हि यतः ।। ५॥</description>
    </item>
    
    <item>
      <title>श्लोक ६.४- ध्यानयोग</title>
      <link>https://pavancv.github.io/chintana/books/geeta/chapter6/shloka4/</link>
      <pubDate>Wed, 26 Oct 2022 19:22:36 +0530</pubDate>
      
      <guid>https://pavancv.github.io/chintana/books/geeta/chapter6/shloka4/</guid>
      <description>श्लोक ६.४ यदा हि नेन्द्रियार्थेषु न कर्मस्वनुषज्जते।
सर्वसङ्कल्पसंन्यासी योगारूढस्तदोच्यते ॥६.४॥ श्रीमत्मध्वाचार्यभगवत्पादाचर्य विरचित गीताभाष्य योगारूढस्य लक्षणमाह यदेति। सम्यगननुषङ्गस्तस्यैव भवति। उक्तं च स्वतो दोषलयो दृष्ट्वा त्वितरेषां प्रयत्नतः इति।
श्रीराघवेन्द्रतीर्थविरचित गीताविवृतिः योगारूढशब्दितसंपूर्णोपायसिद्धिमतो लक्षणमाह ॥ यदेति । यदा हींद्रियार्थेषु शब्दादिविषयेषु कर्मसु च प्रयत्नं विनाऽपि नानुषज्जते । ननु कर्माननुषंगो नाम कर्मस्वरूपत्याग एव तथा न न चाक्रियो योगीति प्रागुक्तविरोध इत्यतः कर्मनिनुषंगं स्वयमेव व्याख्याति ॥ सर्वेति ॥ ज्ञानिनः कर्मनिनुषंगो नाम सर्वकर्म (सु) संकल्पन्यास एव । सर्वेषु कर्मसु संकल्पत्यागी सन्‌ कर्मसु नानुषज्जते यदा तदा योगारूढ उच्यते इति योजना । कर्मसु संकल्पत्यागो नाम ममतात्याग एव । संकल्प(ल्पाख्य)क्रियादिकं सर्वं भगवदधीनमिति ज्ञानमेव । एवं च संकल्पादेर्भगवदधीनताज्ञानेन हेतुना कर्मस्वनासक्तत्वे सत्यप्रयत्नेन शब्दादिविषयेषु अनासक्तत्वं योगारूढस्य लक्षणमित्युक्तं भवति । अप्रयत्नेनेति विशेषणाद्योगमारुरूक्षौ नातिव्याप्तिः । तस्यानासक्तेः प्रयत्नसाध्यत्वात्‌ ॥ ४ ॥</description>
    </item>
    
    <item>
      <title>श्लोक ६.३- ध्यानयोग</title>
      <link>https://pavancv.github.io/chintana/books/geeta/chapter6/shloka3/</link>
      <pubDate>Wed, 26 Oct 2022 19:22:34 +0530</pubDate>
      
      <guid>https://pavancv.github.io/chintana/books/geeta/chapter6/shloka3/</guid>
      <description>श्लोक ६.३ आरुरुक्षोर्मुनेर्योगं कर्म कारणमुच्यते। योगारूढस्य तस्यैव शमः कारणमुच्यते ॥ ६.३ ॥ श्रीमत्मध्वाचार्यभगवत्पादाचर्य विरचित गीताभाष्य कियत्कालं कर्म कर्त्तव्यं इत्यत आह आरुरुक्षोर्मुनेरिति। योगमारुरुक्षोपायसम्पूर्तिमिच्छोः। योगमारूढस्य सम्पूर्णोपायस्य अपरोक्षज्ञानिन इत्यर्थः। कारणं परमसुखकारणम्। अपरोक्षज्ञानिनोऽपि समाध्यादि फलमुक्तम् पृ. 199200। तस्य सर्वोपशमेन समाधिरेव कारणं प्राधान्येनेत्यर्थः। तथापि यदा भोक्तव्योपरमस्तदैव सम्यगसम्प्रज्ञातसमाधिर्जायते अन्यदा तु भगवच्चरितादौ स्थितिः। तच्चोक्तम् ये त्वां पश्यन्ति भगवंस्त एव सुखिनः परम्। तेषामेव तु संक्रम्य समाधिर्जायते नृणाम्। भोक्तव्यकर्मण्यक्षीणे जपेन कथयाऽपि वा। वर्तयन्ति महात्मानस्तद्भक्तास्तत्परायणाः इति। ॥ ६.३ ॥
श्रीराघवेन्द्रतीर्थविरचित गीताविवृतिः ध्यानाधिकारत्वेनोक्तो मुख्यः कर्मयोगः किं सकृदनुष्ठेय उत फलप्राप्ति पर्यंतमित्यतः फलपर्यंतमित्याह ॥ आरुरुक्षोरिति । योगं ज्ञानोपायं आरुरुक्षोः संपूर्ण कामयमानस्य मुनेः परोक्षज्ञानिनः कर्म कारणमुच्यते । योगारोहरूपसाक्षात्कारस्येति योज्यम्‌ । अपरोक्षरूपफलोदयपर्यंतं कार्यमिति भावः । तस्यैव मुनेर्योगारूढस्य संपूर्णज्ञानोपायस्यापरोक्षज्ञानिनः शमः उपलक्षणं भगवन्निष्ठबुद्धित्वरूपध्यानव्याख्यानार्चनादिकं कर्म कारणं मुक्तिगतसुखातिशयस्येति योज्यम्‌ । यद्यप्ययं प्रश्र्नो यदा ते मोहकलिलं (२-५२) इत्यनेन द्वितीये परिहृतः । तथापि तत्र परोक्षज्ञानार्थिनोऽत्र तु योगारोहशब्दितसंपूर्णोपायशब्दितापरोक्षाज्ञानार्थिन इति भेद इति भावः ।</description>
    </item>
    
    <item>
      <title>श्लोक ६.२- ध्यानयोग</title>
      <link>https://pavancv.github.io/chintana/books/geeta/chapter6/shloka2/</link>
      <pubDate>Wed, 26 Oct 2022 19:22:33 +0530</pubDate>
      
      <guid>https://pavancv.github.io/chintana/books/geeta/chapter6/shloka2/</guid>
      <description>श्लोक ६.२ यं संन्यासमिति प्राहुर्योगं तं विद्धि पाण्डव। न ह्यसंन्यस्तसङ्कल्पो योगी भवति कश्चन ॥ ६.२ ॥ श्रीमत्मध्वाचार्यभगवत्पादाचर्य विरचित गीताभाष्य सन्न्यासोऽपि योगान्तर्भूत इत्याह यं सन्न्यासमिति। कामसङ्कल्पाद्यपरित्यागे कथमुपायवान्स्यात् इत्याशयः ॥ ६.२ ॥
श्रीराघवेन्द्रतीर्थविरचित गीताविवृतिः स संन्यासी च योगी चेत्युकत्या प्राप्तां तयोरत्यंतभेदशंकां निरसितुं अमुख्ययोगापेक्षया पृथगुक्तोऽपि संन्यासो मुख्ययोगांतर्भूत इत्याह ॥ यमिति । ज्ञेयः स नित्यसंन्यासीत्यादिनोक्तप्रकारेण यं कामक्रोधादिवर्जनरूपं संन्यासं योगं मुख्ययोगं ज्ञानोपायभूत-कामादिवर्जन-विशिष्टनिवृत्तकर्मानुष्ठान-रूपयोगांतर्भूतं विद्धि जानीहि । हे पांडव कुतः कश्चन कोऽपि । असन्न्यस्तसंकल्पः अत्यक्तसंकल्पादिः संन्यासहीनकर्मानुष्ठानमात्रवानिति यावत्‌ । योगी ज्ञानोपायवान्न भवति । न हि सामग्र्येकदेशः कार्यजनको भवति । क्कचित्पृथगुक्तिस्तु ज्ञानभक्त्योः पृथगुक्तिरिवैकदेशापेक्षयेति भावः ॥ २॥</description>
    </item>
    
    <item>
      <title>श्लोक ६.१- ध्यानयोग</title>
      <link>https://pavancv.github.io/chintana/books/geeta/chapter6/shloka1/</link>
      <pubDate>Wed, 26 Oct 2022 19:22:31 +0530</pubDate>
      
      <guid>https://pavancv.github.io/chintana/books/geeta/chapter6/shloka1/</guid>
      <description>श्लोक ६.१ श्री भगवानुवाच
अनाश्रितः कर्मफलं कार्यं कर्म करोति यः। स संन्यासी च योगी च न निरग्निर्न चाक्रियः ॥ ६.१ ॥ श्रीमत्मध्वाचार्यभगवत्पादाचर्य विरचित गीताभाष्य ॐ ज्ञानान्तरङ्गं समाधियोगमाद्वानेनाध्यायेन। विवक्षितं सन्न्यासमाह योगेन सह अनाश्रित इति। चतुर्थाश्रमिणोऽप्यग्निः क्रिया चोक्तादैवमेव (४.२५) इत्यादौ। अग्निर्ब्रह्म च तत्पूजा क्रिया न्यासाश्रमे स्मृता इति च। तस्मान्निरग्निरक्रियः सन्न्यासी योगी च न भवत्येव। ॥ ६.१ ॥
श्रीराघवेन्द्रतीर्थविरचित गीताविवृतिः ॥ ॐ ॥ बुद्धिर्योगे त्विमां शृणु (२-३९) इति योगवचनं प्रतिज्ञातं द्वितीये। स च योग उत्तरषट्के वक्ष्वमाणभगवज्ज्ञानं प्रति उपायः। स च द्विविधः । कर्मयोगो ध्यानयोगश्चेति । तत्र कर्मयोगो ज्ञानं प्रति बहिरंगोपायत्वात्‌ त्रैगुण्यविषया वेदा (२-४५) इत्यादिना द्वितीये संक्षेपेण तृतीयाध्यायादावतीतग्रंथे विस्तरेण च पूर्व निरूपितोऽधुना कर्मयोगसाध्यत्वाद्वक्ष्यमाणज्ञानांतरंगसाधनत्वाच्चावसरप्राप्तं समाधियोगं स्पर्शान्‌ (५-२७) इत्यादिना पूर्वाध्यायांते संक्षेपेण प्रकृतं विस्तरेणास्मिन्नध्याये वक्ति ।</description>
    </item>
    
  </channel>
</rss>
