<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>भक्तियोग on चिन्तन</title>
    <link>https://pavancv.github.io/chintana/books/geeta/chapter12/</link>
    <description>Recent content in भक्तियोग on चिन्तन</description>
    <generator>Hugo -- gohugo.io</generator>
    <language>en-us</language>
    <lastBuildDate>Mon, 02 Oct 2023 14:35:41 +0530</lastBuildDate>
    <atom:link href="https://pavancv.github.io/chintana/books/geeta/chapter12/index.xml" rel="self" type="application/rss+xml" />
    <item>
      <title>श्लोक १२.२० - भक्तियोग</title>
      <link>https://pavancv.github.io/chintana/books/geeta/chapter12/shloka20/</link>
      <pubDate>Mon, 02 Oct 2023 14:35:41 +0530</pubDate>
      <guid>https://pavancv.github.io/chintana/books/geeta/chapter12/shloka20/</guid>
      <description>श्लोक १२.२० ये तु धर्म्यामृतमिदं यथोक्तं पर्युपासते ।&#xA;श्रद्दधाना मत्परमा भक्तास्तेऽतीव मे प्रियाः ॥१२.२०॥ श्रीमन्मध्वाचार्यभगवत्पादाचर्य विरचित गीताभाष्य पिण्डीकृत्योपसंहरति &amp;ndash; ये तु धर्म्यामृतमिति। धर्मो विष्णुस्तद्विषयं धर्म्यम्। धर्म्यम्? अमृतं,मृत्यादिसंसारनाशकं चेति धर्म्यामृतम्। श्रदास्तिक्यम्?श्रन्नामास्तिक्यमुच्यते इत्यभिधानम्। तद्दधानाः श्रद्दधानाः। ॥१२.२०॥&#xA;श्रीराघवेन्द्रतीर्थविरचित गीताविवृतिः अद्वेषा सर्वभूतानामित्यादावद्वेषादिकं यत्पृथक्‌ प्रीतिमात्रसाधनमुक्तं, स मे प्रियः स चमे प्रियः इत्यादिना तत्सर्व मिलितं यत्रास्ति स तु मेऽत्यन्तं प्रिय इति प्रागुक्तं पिण्डीकृत्योपसंहरति ।। ये त्विति । धर्मामृतं धारकत्वाद्धर्मो विष्णुस्तदुपासनांगत्वादुपचारेण धर्म्यम्‌ । अमृतशद्दितमुक्तिसाधनममृतम्‌ । धर्म्य च तदमृतं च धर्म्यामृतम्‌। यथोक्तमदवेषेत्या दिनोक्तमद्वेषादिकं प्रीतिसाधनं समस्तम्‌ । श्रद्दधानाः । आस्तिक्यवन्तः । मत्परमाः मदुत्तमताज्ञानिनः सन्तो ये पर्युपासते सम्यगनुतिष्ठन्ति ते भक्ताः अतीव मे प्रियाः इत्यर्थः ॥१२.</description>
    </item>
    <item>
      <title>श्लोक १२.१९ - भक्तियोग</title>
      <link>https://pavancv.github.io/chintana/books/geeta/chapter12/shloka19/</link>
      <pubDate>Mon, 02 Oct 2023 14:35:39 +0530</pubDate>
      <guid>https://pavancv.github.io/chintana/books/geeta/chapter12/shloka19/</guid>
      <description>श्लोक १२.१९ तुल्यनिन्दास्तुतिर्मौनी सन्तुष्टो येनकेनचित् ।&#xA;अनिकेतः स्थिरमतिर्भक्तिमान्मे प्रियो नरः ॥१२.१९॥ श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।&#xA;श्रीराघवेन्द्रतीर्थविरचित गीताविवृतिः किंच तुल्यनिन्दास्तुतिः हेयत्वेन निन्दायाः तुल्या स्तुतिर्यस्य स तथा । अनिकेतः अनियतवासः । अकारवाच्यभगवदाश्रयो वा । स्थिरमतिः कुतर्कैरचंचलज्ञानः । यो मद्क्तः भक्तिमानिति भन्तेर्बहुवारो ततिरवे्टेत्यादिनोक्तेषु धर्मेषु भक्तेराधिक्यज्ञापनाय । अत्र सुखादिषु साम्यं हर्षादिराहित्यं च प्रायेणेति जञेयम्‌। &amp;rsquo; प्रायः सुखादिषु समः प्रायो हर्षादिवर्जित&amp;rsquo; इत्यादेः । संतुष्टः सततमित्यस्य संतुष्टो येन केनचिदित्येतद्व्याख्यानरूपमित्यपौनरुक्त्यम्‌ ॥१२.१९॥&#xA;पद विचार </description>
    </item>
    <item>
      <title>श्लोक १२.१८ - भक्तियोग</title>
      <link>https://pavancv.github.io/chintana/books/geeta/chapter12/shloka18/</link>
      <pubDate>Mon, 02 Oct 2023 14:35:37 +0530</pubDate>
      <guid>https://pavancv.github.io/chintana/books/geeta/chapter12/shloka18/</guid>
      <description>श्लोक १२.१८ समः शत्रौ च मित्रे च तथा मानापमानयोः । शीतोष्णसुखदुःखेषु समः सङ्गविवर्जितः ॥१२.१८॥ श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।&#xA;श्रीराघवेन्द्रतीर्थविरचित गीताविवृतिः किंच समः शत्रौ च मित्रे चेत्यादि । पूर्व समदुःखसुख इति सामान्येनोक्तम्‌। तद्विशिष्योकत्या व्यनक्ति।। शौतोष्णेत्यादि। शीतोष्णादिविषय जन्यसुखदुः खेषु समः उत्सेकानुत्सेकहीनः । संगविवर्जितः फलस्नेहहीनः ॥१२.१८॥&#xA;पद विचार </description>
    </item>
    <item>
      <title>श्लोक १२.१७ - भक्तियोग</title>
      <link>https://pavancv.github.io/chintana/books/geeta/chapter12/shloka17/</link>
      <pubDate>Mon, 02 Oct 2023 14:35:35 +0530</pubDate>
      <guid>https://pavancv.github.io/chintana/books/geeta/chapter12/shloka17/</guid>
      <description>श्लोक १२.१७ यो न हृष्यति न द्वेष्टि न शोचति न काङ्क्षति । शुभाशुभपरित्यागी भक्तिमान्यः स मे प्रियः ॥१२.१७॥ श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।&#xA;श्रीराघवेन्द्रतीर्थविरचित गीताविवृतिः &amp;lsquo;हर्षामर्षभयोदवेगै्मुक्त&amp;rsquo; इत्युक्ते निष्ठाप्रत्ययेनातीतत्वप्रतीत्या कालान्तरे हर्षादिमानिति शंका स्यात्‌। तन्निरासाय तद्यनक्ति ॥। यो न हरष्यतौत्यादिना। “नानद्यतनवत्क्रियाप्रबन्धसामौप्ययोरिति’ (पा. सू. ३-३-१३५) सूत्रेण क्रियासातत्यरूपक्रियाप्रबन्धे विहितलट्‌प्रत्ययान्तत्वेन हूष्यतीत्यादेर्यावजजौवं हुष्यतीत्यादिरर्थः । न हृष्यति न द्वेष्टीत्यादिखूपेण नञूसम्बन्धे सति कदाऽपि न हुष्यतीत्यादिरर्थो भवतीति भावः । उदाहृतं च वृत्तौ तार्तीयतृतीयपादे । यावञ्जीवमन्नमदादित्यादि । सर्वारम्भपरित्यागौति सामान्यत उक्तम्‌ । विशिष्योक्त्या व्यनक्ति॥। शुभाशुभेति। ज्ञानभक्तिवैराग्याद्यन्यशुभत्यागीत्यर्थः। अत एव तदन्यन्न कांक्षतीत्यर्थो न कांक्षतीत्यस्य ज्ञेयः । एवं लोकान्नोद्विजत इत्यस्यापि हर्षामर्षभयमुक्त इत्यनेनापौनरुवत्यं ध्येयम्‌ । उक्तशंकानिरासार्थत्वादिति ॥१२.</description>
    </item>
    <item>
      <title>श्लोक १२.१६ - भक्तियोग</title>
      <link>https://pavancv.github.io/chintana/books/geeta/chapter12/shloka16/</link>
      <pubDate>Mon, 02 Oct 2023 14:35:33 +0530</pubDate>
      <guid>https://pavancv.github.io/chintana/books/geeta/chapter12/shloka16/</guid>
      <description>श्लोक १२.१६ अनपेक्षः शुचिर्दक्ष उदासीनो गतव्यथः । सर्वारम्भपरित्यागी यो मद्भक्तः स मे प्रियः ॥१२.१६॥ श्रीमन्मध्वाचार्यभगवत्पादाचर्य विरचित गीताभाष्य सर्वारम्भपरित्यागी इत्यादेः सामान्यविशेषव्याख्यानव्याख्येयभावेनापुनरुक्तिः। हर्षादिभिर्मुक्त इत्युक्ते कादाचित्कमपि भवतीतियो न हृष्यति [12।17] इत्युक्तम्। उपचारपरिहारार्थं पूर्वम् आधिक्यज्ञानार्थं भक्त्यभ्यासः। ये तु सर्वाणि कर्माणि [12।6] इत्यादेः प्रपञ्च एषः। ॥१२.१६॥&#xA;श्रीराघवेन्द्रतीर्थविरचित गीताविवृतिः किंच अनपेक्षो भगवट्प्रीत्यन्यत्र क्काप्यपेक्षाहीनः । शुचिः बाह्यान्तरशुद्धिमान्‌ । दक्षः भगवत्कर्मकरणे पटुः । उदासीनः कर्तव्योपकारापकारयोर्पेक्षकः । गतव्यथः परकृतापकारैरप्राप्तमनःक्लेशः । सर्वारम्भपरित्यागीत्यस्य अवैष्णवसर्वारम्भपरित्यागोति, सर्वारम्भाभिमान- त्यागी सर्वारम्भफलत्यागी भगवति सर्वारम्भसमर्पणरूपत्यागवानिति चतुर्धार्थः ॥१२.१६॥</description>
    </item>
    <item>
      <title>श्लोक १२.१५ - भक्तियोग</title>
      <link>https://pavancv.github.io/chintana/books/geeta/chapter12/shloka15/</link>
      <pubDate>Mon, 02 Oct 2023 14:35:32 +0530</pubDate>
      <guid>https://pavancv.github.io/chintana/books/geeta/chapter12/shloka15/</guid>
      <description>श्लोक १२.१५ यस्मान्नोद्विजते लोको लोकान्नोद्विजते च यः।&#xA;हर्षामर्षभयोद्वेगैर्मुक्तो यः स च मे प्रियः ॥१२.१५॥ श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।&#xA;श्रीराघवेन्द्रतीर्थविरचित गीताविवृतिः किंच यस्माल्लोको नोद्विजते न बिभेति लोकस्य भयहेतुर्यो न भवति । यश्च सर्वमी शाधीनं बुद्ध्वा लोकाञ्जनात्‌ नोद्विजते । यश्च हर्षामर्षभयोद्वेगैः । हर्षो नाम (मदात्‌) सदाऽधर्माय मनःप्रवृत्तिः । अमर्षो रोषः । उद्वेगो मनःकम्पविशेषः । तर्मुक्तो हीनः । स चेत्यत्र भक्त इत्यनुषज्यते । मे प्रियः॥ १५॥&#xA;पद विचार </description>
    </item>
    <item>
      <title>श्लोक १२.१४ - भक्तियोग</title>
      <link>https://pavancv.github.io/chintana/books/geeta/chapter12/shloka14/</link>
      <pubDate>Mon, 02 Oct 2023 14:35:30 +0530</pubDate>
      <guid>https://pavancv.github.io/chintana/books/geeta/chapter12/shloka14/</guid>
      <description>श्लोक १२.१४ सन्तुष्टः सततं योगी यतात्मा दृढनिश्चयः।&#xA;मय्यर्पितमनोबुद्धिर्यो मद्भक्तः स मे प्रियः ॥१२.१४॥ श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।&#xA;श्रीराघवेन्द्रतीर्थविरचित गीताविवृतिः सन्तुष्टः अलम्बुद्धिमान्‌ † योगी कर्मध्यानरूपज्ञानोपायवान्‌ । यतात्मा&#xA;विषयेभ्य उपसंहूतचित्तः । दृढनिश्चय अप्रामाण्यशंकाशून्यतत्त्वनिश्चयवान्‌ । मय्यर्पिते मनोबुद्धी यस्य स तथोक्तः ।। १४।।&#xA;पद विचार </description>
    </item>
    <item>
      <title>श्लोक १२.१३ - भक्तियोग</title>
      <link>https://pavancv.github.io/chintana/books/geeta/chapter12/shloka13/</link>
      <pubDate>Mon, 02 Oct 2023 14:35:28 +0530</pubDate>
      <guid>https://pavancv.github.io/chintana/books/geeta/chapter12/shloka13/</guid>
      <description>श्लोक १२.१३ अद्वेष्टा सर्वभूतानां मैत्रः करुण एव च।&#xA;निर्ममो निरहङ्कारः समदुःखसुखः क्षमी ॥१२.१३॥ श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।&#xA;श्रीराघवेन्द्रतीर्थविरचित गीताविवृतिः ये तु सर्वाणि कर्माणीत्युक्तं तदुपलक्षितधर्मान्तरोक्त्या प्रपञ्चयति ॥ अद्वेष्टेत्यादिना । अद्वेष्टा अप्रियमकुर्वन्‌ । क्लेशस्थानं निरूप्य ततो रक्षिता मैत्रः । करुणः कृपावान्‌ । निर्ममः ममेदमिति स्वातन्त्यबुद्धिहीनः । निरहंकारः अविद्यमानात्मगुणाभिमानमोहहीनः । हेयतया दुःखसमं वैषयिकसुखं यस्य स समदुःखसुखः । क्षमी सहिष्णुः ।। १३॥&#xA;पद विचार </description>
    </item>
    <item>
      <title>श्लोक १२.१२ - भक्तियोग</title>
      <link>https://pavancv.github.io/chintana/books/geeta/chapter12/shloka12/</link>
      <pubDate>Mon, 02 Oct 2023 14:35:26 +0530</pubDate>
      <guid>https://pavancv.github.io/chintana/books/geeta/chapter12/shloka12/</guid>
      <description>श्लोक १२.१२ श्रेयो हि ज्ञानमभ्यासाज्ज्ञानाद्ध्यानं विशिष्यते ।&#xA;ध्यानात्कर्मफलत्यागस्त्यागाच्छान्तिरनन्तरम् ॥१२.१२॥ श्रीमन्मध्वाचार्यभगवत्पादाचर्य विरचित गीताभाष्य अज्ञानपूर्वादभ्यासाज्ज्ञानमेव विशिष्यते। ज्ञानमात्रात्सज्ञानं ध्यानम्। तथा च सामवेदे अनभिम्लानशाखायाम् &amp;ndash; अधिकं केवलाभ्यासाज्ज्ञानं तत्सहितं ततः। ध्यानं ततश्चापरोक्षं ततः शान्तिर्भविष्यति इति। ध्यानात्कर्मफलत्यागः इति तु स्तुतिः। अन्यथा कथमसमर्थोऽसीत्युच्यतेतयोस्तु कर्मसन्न्यासात्कर्मयोगो विशिष्यते [5।2] इति चोक्तम्। सर्वाधिकं ध्यानमुदाहरन्ति ध्यानाधिके ज्ञानभक्ती परात्मन्। कर्माफलाकाङ्क्षमथो विरागस्त्यागश्च न ज्ञानकलाफलार्हाश्च इति च काषायणशाखायाम् । वाक्यसाम्येऽप्य- समर्थविषयत्वोक्तेस्तात्पर्याभाव इतरत्र प्रतीयते। ध्यानादिप्राप्तिकारणत्वाच्च त्यागस्तुतिर्युक्ता। केवलध्यानात्फलत्यागयुक्तं ध्यानमधिकम्। ध्यानयुक्तत्याग एव चात्रोक्तः। अन्यथा कथंत्यागाच्छान्तिरनन्तरं इत्युच्यते कथं च ध्यानादाधिक्यम् तथा च गौपवनशाखायाम् &amp;ndash; ध्यानात्तु केवलात्त्यागयुक्तं तदधिकं भवेत् इति। न हि त्यागमात्रानन्तरमेव मुक्तिर्भवति भवति च ध्यानयुक्तात्। केवलत्यागस्तुतिरेवमपि भवति। यथाऽनेन युक्तो जेता?</description>
    </item>
    <item>
      <title>श्लोक १२.११ - भक्तियोग</title>
      <link>https://pavancv.github.io/chintana/books/geeta/chapter12/shloka11/</link>
      <pubDate>Mon, 02 Oct 2023 14:35:25 +0530</pubDate>
      <guid>https://pavancv.github.io/chintana/books/geeta/chapter12/shloka11/</guid>
      <description>श्लोक १२.११ अथैतदप्यशक्तोऽसि कर्तुं मद्योगमाश्रितः ।&#xA;सर्वकर्मफलत्यागं ततः कुरु यतात्मवान् ॥१२.११॥ श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।&#xA;श्रीराघवेन्द्रतीर्थविरचित गीताविवृतिः अथेति प्राग्वत्‌ । एतदपि सर्वाण्यपि जपार्चनादीनि कर्माणि मदुद्देश्यकानि मत्प्रीत्यर्थकानीत्यनुष्ठानमपि कर्तुम् अशक्तोऽसि। तर्हि देवतांतरोद्देशेन कर्माणि कृत्वांऽते मयि समर्पणरूपं मद्योगम्‌ । मत्कर्मवत्त्वे उपायं अंते मयि समर्पणं सर्वकर्मणां वैष्णवत्वेन करणे य उपायस्तमाश्रितो भव । ततो मद्योगात्‌ यतात्मवान्‌ नियतमनस्कः सर्वकर्मफलत्यागं कुर्वित्यर्थः । सर्वप्रकारेणापि मदुपासनमेव त्वदुपलक्षितैः सर्वैः कार्यमिति तात्पर्यार्थः ॥१२.११॥&#xA;पद विचार </description>
    </item>
    <item>
      <title>श्लोक १२.१० - भक्तियोग</title>
      <link>https://pavancv.github.io/chintana/books/geeta/chapter12/shloka10/</link>
      <pubDate>Mon, 02 Oct 2023 14:35:23 +0530</pubDate>
      <guid>https://pavancv.github.io/chintana/books/geeta/chapter12/shloka10/</guid>
      <description>श्लोक १२.१० अभ्यासेऽप्यसमर्थोऽसि मत्कर्मपरमो भव ।&#xA;मदर्थमपि कर्माणि कुर्वन् सिद्धिमवाप्स्यसि ॥१२.१०॥ श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।&#xA;श्रीराघवेन्द्रतीर्थविरचित गीताविवृतिः अभ्यासेऽप्यशक्तोऽसि तदा मत्कर्मपरमः मत्प्रीत्यर्थं मद्विषयकर्मानुष्ठानमेव परममुत्तमं यस्य स तथा तादृशो भव। तावता कथमिष्टसिद्धिरित्यत आह ॥ मदर्थमिति । कुर्वन्नपीत्यर्थः ॥१२.१०॥&#xA;पद विचार </description>
    </item>
    <item>
      <title>श्लोक १२.९ - भक्तियोग</title>
      <link>https://pavancv.github.io/chintana/books/geeta/chapter12/shloka9/</link>
      <pubDate>Mon, 02 Oct 2023 14:35:21 +0530</pubDate>
      <guid>https://pavancv.github.io/chintana/books/geeta/chapter12/shloka9/</guid>
      <description>श्लोक १२.९ अथ चित्तं समाधातुं न शक्नोषि मयि स्थिरम् ।&#xA;अभ्यासयोगेन ततो मामिच्छाप्तुं धनञ्जय ॥१२.९॥ श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।&#xA;श्रीराघवेन्द्रतीर्थविरचित गीताविवृतिः अथेत्यर्थांतरे । स्थिरं यथा तथा मयि चित्तं समाधातुं न शक्नोषि । ततो मनःसमाधानाशक्तत्वात्पुनः पुनः प्रत्याहारेण भगवन्मनःसमाधान- रूप- अभ्यासलक्षणोपायेन मामाप्तुं ज्ञातुमिच्छ । ९ ॥&#xA;पद विचार </description>
    </item>
    <item>
      <title>श्लोक १२.८ - भक्तियोग</title>
      <link>https://pavancv.github.io/chintana/books/geeta/chapter12/shloka8/</link>
      <pubDate>Mon, 02 Oct 2023 14:35:19 +0530</pubDate>
      <guid>https://pavancv.github.io/chintana/books/geeta/chapter12/shloka8/</guid>
      <description>श्लोक १२.८ मय्येव मन आधत्स्व मयि बुद्धिं निवेशय ।&#xA;निवसिष्यसि मय्येव अत ऊर्ध्वं न संशयः ॥१२.८॥ श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।&#xA;श्रीराघवेन्द्रतीर्थविरचित गीताविवृतिः एवमुक्तदिशा भगवदुपास्तेरेवोत्तमत्वात् तदेव कुरु । तदशक्तौ तत्सिद्ध्यर्थं उपायांतराणि संपादयेत्याह । मयौत्यादिचतुष्टयेन । मय्येव मन आधत्स्व आधेहि मामुपास्वेति यावत्‌ । तदलाभे मयि बुद्धिं निवेशय । मद्विषयं ज्ञानं संपादय । अत ऊर्ध्वं मत्संपत्त्यनंतरं मय्येव निवसिष्यसि निर्दुःखानंदानु भवात्मिकां स्थितिं पाप्स्यसि ।। ८॥&#xA;पद विचार </description>
    </item>
    <item>
      <title>श्लोक १२.७ - भक्तियोग</title>
      <link>https://pavancv.github.io/chintana/books/geeta/chapter12/shloka7/</link>
      <pubDate>Mon, 02 Oct 2023 14:35:16 +0530</pubDate>
      <guid>https://pavancv.github.io/chintana/books/geeta/chapter12/shloka7/</guid>
      <description>श्लोक १२.७ तेषामहं समुद्धर्ता मृत्युसंसारसागरात् ।&#xA;भवामि नचिरात्पार्थ मय्यावेशितचेतसाम् ॥१२.७॥ श्रीमन्मध्वाचार्यभगवत्पादाचर्य विरचित गीताभाष्य Refer to १२.६&#xA;श्रीराघवेन्द्रतीर्थविरचित गीताविवृतिः तेषां मय्यावेशितचेतसामहं मृत्युसंसारसागरात्‌ मृत्युरूपसंसार- समुद्रान्न चिरात् शीघ्रं समुद्धर्ता भवामीत्यर्थः । अत्र न चिरादित्युक्त्या श्रिया सह भगवदुपासने द्वयोरपि परमप्रसादसंभवेन अचिरान्मोक्षो भवति। पृथगव्यक्तोपासनपक्षे तु पूर्वं किंचिद्भगवदुपासनं कृत्वा बहुकालं पृथक्‌ श्रियमुपास्य पुनः श्रिया सह भगवदुपासनं तु निरंतरं कार्यम्‌ । ततो मुक्तिरिति चिरेणैव भवतीत्यतोऽचिरेण मुक्तिहेतुत्वाच्च भगवदुपासनमेवाधिकमित्युक्तं भवति । तदुक्तम्‌ ।&#xA;विष्णुना सहिता ध्याता देवी तुष्टिं परां व्रजेत्‌ इत्यादि ॥१२.</description>
    </item>
    <item>
      <title>श्लोक १२.६ - भक्तियोग</title>
      <link>https://pavancv.github.io/chintana/books/geeta/chapter12/shloka6/</link>
      <pubDate>Mon, 02 Oct 2023 14:35:13 +0530</pubDate>
      <guid>https://pavancv.github.io/chintana/books/geeta/chapter12/shloka6/</guid>
      <description>श्लोक १२.६ ये तु सर्वाणि कर्माणि मयि संन्यस्य मत्पराः ।&#xA;अनन्येनैव योगेन मां ध्यायन्त उपासते ॥१२.६॥ श्रीमन्मध्वाचार्यभगवत्पादाचर्य विरचित गीताभाष्य मदुपासकानां भक्तानां न कश्चित्क्लेश इति दर्शयति &amp;ndash; ये त्वित्यादिना। उक्तं च सौकरायणश्रुतौ &amp;ndash;&#xA;उपासते ये पुरुषं वासुदेवमव्यक्तादेरीप्सितं किन्नु तेषाम् इति।&#xA;तेषामेकान्तिनः श्रेष्ठास्ते चैवानन्यदेवताः। अहमेव गतिस्तेषां निराशीः कर्मकारिणाम् इति च मोक्षधर्मे [म.भा.12]। ॥१२.६, ७॥&#xA;श्रीराघवेन्द्रतीर्थविरचित गीताविवृतिः मदुपासने न तथा क्लेश इत्याह ॥ ये त्विति । पूर्वस्मात् वैलक्षण्यद्योतकः तु शब्दः । ये तु सर्वाणि कर्माणि मयि संन्यस्य सर्वस्वतंत्रो हरिरेव मयि स्थित्वा स्वपूजात्वेन कर्माणि स्वाधीनकर्त्रा मया कारयतीत्यनुसंधाय समर्प्येति वा । मत्पराः अहमेवोत्तम इति जानंतः अनन्येनैव योगेन अव्यक्तोपासनां विना कृतेन ध्यानेन । केवलमद्विषयध्यानेनापीति यावत्‌ । मां ध्यायंत उपासते । अत्र उपासत इत्युक्त्या पर्युपासत इत्युक्ताव्यक्तोपासनमिव नातिशयितोपासनम्‌। अतीवेंद्रियनियमनादिकं मत्प्रसादे नापेक्षितमिति न क्लेश इति सूचितं तथा न चिरादित्यनेनाव्यक्तापरोक्षे यावान्‌ प्रयासस्तावता यदि मामुपासते तदूनेन वा तदा मदपरोक्षमेव भवतीत्यतोऽपि न क्लेश इति सूचितम्‌ । तेषामहं समुद्धर्ता भवामीत्यनेनेंद्रिय- संयमाद्यूनभावेऽपि देवीवद्वेवो नोपेक्षते किंतु तानि साधनानि भक्तिमतः स्वयमेवाप्रयत्नेन ददातीति चातिसौकर्यं भक्तानां भगवदुपासने इति भावः ।</description>
    </item>
    <item>
      <title>श्लोक १२.५ - भक्तियोग</title>
      <link>https://pavancv.github.io/chintana/books/geeta/chapter12/shloka5/</link>
      <pubDate>Mon, 02 Oct 2023 14:35:10 +0530</pubDate>
      <guid>https://pavancv.github.io/chintana/books/geeta/chapter12/shloka5/</guid>
      <description>श्लोक १२.५ क्लेशोऽधिकतरस्तेषामव्यक्तासक्तचेतसाम् ।&#xA;अव्यक्ता हि गतिर्दुःखं देहवद्भिरवाप्यते ॥१२.५॥ श्रीमन्मध्वाचार्यभगवत्पादाचर्य विरचित गीताभाष्य कथं तर्हि त्वदुपासकानामुत्तमत्वं इत्यत आह &amp;ndash; क्लेश इति। अव्यक्ता गतिर्दुःखं ह्यवाप्यते। गतिर्मार्गः। अव्यक्तोपासनद्वारको मत्प्राप्तिमार्गो दुःखमवाप्यत इत्यर्थः। अतिशयोपासनसर्वेन्द्रियातिनियमनसर्वसमबुद्धिसर्वभूतहितेरतत्वातिसुष्ट्वाचारसम्यग्विष् णुभक्त्यादिसाधनसन्दर्भमृते नाव्यक्तापरोक्षम्।तदृते च न विष्णुप्रसादः। सत्यपि तस्मिन्नसम्यग्भगवदुपासनमृते नर्ते च तं मोक्षः? विनाऽव्यक्तोपासनं भवत्येव भगवदुपासकानां मोक्ष इति क्लेशिष्ठो़ऽयं मार्ग इति भावः। तथाप्यपरोक्षीकृताव्यक्तानां सुकरं भगवदुपासनमित्येव प्रयोजनम्। तत्रापि योऽव्यक्तापरोक्षे प्रयासस्तावता प्रयासेन यदि भगवन्तमुपास्ते? ऊनेन वा? तदा भगवदपरोक्षमेव भवतीति द्वितीयमधिकम्। इन्द्रियसंयमाद्यूनभावे अत्युपासकस्यापि देवी नातिप्रसादमेति। देवस्तु तानि साधनानि भक्तिमतः स्वयमेव प्रयत्नेन ददातीति सौकर्यमिति भक्तानां भगवुपासने। इतरत्र च क्लेशोऽधिकतरः।तदेतत्सर्वं पर्युपासते सन्नियम्याधिकतर इति परिसन्तरप्शब्दैः प्रतीयते। सामवेदे माधुच्छन्दशाखायां चोक्तम् &amp;ndash; भक्ताश्च येऽतीव विष्णावतीव जितेन्द्रियाः सम्यगाचारयुक्ताः। उपासते तां समबुद्धयश्च तेषां देवी दृश्यते नेतरेषाम्। दृष्टा च सा भक्तिमतीव विष्णौ दत्त्वोपास्ते सर्वविघ्नांश्छिनत्ति। उपास्य तं वासुदेवं विदित्वा ततस्ततः शान्तिमत्यन्तमेति इति। उक्तं च सामवेदे अयास्यशाखायाम् &amp;ndash;</description>
    </item>
    <item>
      <title>श्लोक १२.४ - भक्तियोग</title>
      <link>https://pavancv.github.io/chintana/books/geeta/chapter12/shloka4/</link>
      <pubDate>Mon, 02 Oct 2023 14:35:08 +0530</pubDate>
      <guid>https://pavancv.github.io/chintana/books/geeta/chapter12/shloka4/</guid>
      <description>श्लोक १२.४ संनियम्येंन्द्रियग्रामं सर्वत्र समबुद्धयः ।&#xA;ते प्राप्नुवन्ति मामेव सर्वभूतहिते रताः ॥१२.४॥ श्रीमन्मध्वाचार्यभगवत्पादाचर्य विरचित गीताभाष्य Refer to १२.३&#xA;श्रीराघवेन्द्रतीर्थविरचित गीताविवृतिः तदुपासनायामितिकर्तव्यतामाह ॥ सन्नियम्येति । इंद्रियग्रामं इंद्रियसमुदायं सन्नियम्य विषयेभ्य उपसंहृत्य । सर्वत्र समबुद्धयः । षष्टाध्यायोक्तदिशा सम्यगज्ञानवंतः । सर्वभूतहिते रताश्च संतः पर्युपासत इत्यन्वयः । अत्राक्षरत्वादिविशेषणं मोक्षदानशक्तिद्योतनाय । ते मामेव प्राप्नुवंति इति ॥१२.४॥&#xA;पद विचार </description>
    </item>
    <item>
      <title>श्लोक १२.३ - भक्तियोग</title>
      <link>https://pavancv.github.io/chintana/books/geeta/chapter12/shloka3/</link>
      <pubDate>Mon, 02 Oct 2023 14:35:06 +0530</pubDate>
      <guid>https://pavancv.github.io/chintana/books/geeta/chapter12/shloka3/</guid>
      <description>श्लोक १२.३ ये त्वक्षरमनिर्देश्यमव्यक्तं पर्युपासते ।&#xA;सर्वत्रगमचिन्त्यं च कूटस्थमचलं ध्रुवम् ॥१२.३॥ श्रीमन्मध्वाचार्यभगवत्पादाचर्य विरचित गीताभाष्य भवन्तु त्वदुपासका एवोत्तमाः? इतरेषां तु किं फलं इत्यत आह &amp;ndash; ये त्वित्यादिना। अनिर्देश्यत्वं चोक्तं भागवते मायायाः &amp;ndash;&#xA;अप्रतर्क्यादनिर्देश्यादिति केष्वपि निश्चयः [ ] इति।&#xA;ईश्वरस्तु देवशब्देनोक्तःदैवमन्ये परे [4।25] इत्यत्र। उक्तं च सामवेदे काषायणश्रुतौ &amp;ndash;&#xA;नासदासीन्नो सदासीत्तदानीम् [ऋक्सं.8।7।18।1] इति।&#xA;न महाभूतं नोपभूतं तदासीत् इत्याद्यारभ्य&#xA;तम आसीत्तमसा गूढमग्रे [ऋक्सं.8।7।17।3] इति। तमो ह्यव्यक्तमजरमनिर्द्देश्यमेषा ह्येव प्रकृतिः इति।सर्वगाऽचिन्त्यादिलक्षणा हि सा। तथाहि मोक्षधर्मे &amp;ndash;</description>
    </item>
    <item>
      <title>श्लोक १२.२ - भक्तियोग</title>
      <link>https://pavancv.github.io/chintana/books/geeta/chapter12/shloka2/</link>
      <pubDate>Mon, 02 Oct 2023 14:35:04 +0530</pubDate>
      <guid>https://pavancv.github.io/chintana/books/geeta/chapter12/shloka2/</guid>
      <description>श्लोक १२.२ श्री भगवानुवाच&#xA;मय्यावेश्य मनो ये मां नित्ययुक्ता उपासते ।&#xA;श्रद्धया परयोपेतास्ते मे युक्ततमा मताः ॥१२.२॥ श्रीमन्मध्वाचार्यभगवत्पादाचर्य विरचित गीताभाष्य आचार्येण टिप्पणी नकृतः ।&#xA;श्रीराघवेन्द्रतीर्थविरचित गीताविवृतिः अव्यक्तोपासकान्मदुपासका एवोत्तमा इत्याह ॥ मयीति । ये मयि सम्यङ्मन आवेश्य नित्ययुक्ताः नित्यं कर्मयोगध्यानयोगवत्त्वेन नित्ययुक्ताः । परया श्रद्धयोपेताश्च संतः माम् उपासते ते युक्ततमाः । मोक्षोपायवस्सु श्रेष्ठाः मे मता इत्यर्थः ॥१२.२॥&#xA;पद विचार </description>
    </item>
    <item>
      <title>श्लोक १२.१ - भक्तियोग</title>
      <link>https://pavancv.github.io/chintana/books/geeta/chapter12/shloka1/</link>
      <pubDate>Mon, 02 Oct 2023 14:35:01 +0530</pubDate>
      <guid>https://pavancv.github.io/chintana/books/geeta/chapter12/shloka1/</guid>
      <description>श्लोक १२.१ अर्जुन उवाच&#xA;एवं सततयुक्ता ये भक्तास्त्वां पर्युपासते ।&#xA;येचाप्यक्षरमव्यक्तं तेषां के योगवित्तमाः ॥१२.१॥ श्रीमन्मध्वाचार्यभगवत्पादाचर्य विरचित गीताभाष्य उपासनाप्रियाय नमः। ।&#xA;अव्यक्तोपासनाद्भगवदुपासनस्योत्तमत्वं प्रदर्श्य तदुपायं प्रदर्शयत्यस्मिन्नध्याये तदुपासनमपि मोक्षसाधनं प्रतीयते&#xA;श्रियं वसाना अमृतत्वमायन्भवन्ति सत्या समिथा मितद्रौ [ऋक्सं.7।4।4।4] इति।&#xA;अनाद्यनन्तं महतः परं ध्रुवं निचाय्य तन्मृत्युमुखात्प्रमुच्यते [कठो.3।15] इति च।&#xA;अव्यक्तं च महतः परम्। महतः परमव्यक्तम् [कठो.3।11] इत्युक्तपरामर्शोपपत्तेः ।&#xA;उपास्य तां श्रियमव्यक्तसंज्ञां भक्त्या मर्त्यो मुच्यते सर्वबन्धैः इति सामवेदे आग्निवेश्यशाखायाम् । महच्च माहात्म्यं तस्या वेदेषूच्यते &amp;ndash;</description>
    </item>
  </channel>
</rss>
